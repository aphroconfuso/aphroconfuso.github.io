<!doctype html>
<html lang="mt" translate="no">

	<head>
		<meta charset="utf-8">
		
	<title>Qarn ta’ Romeo Roxman Gatt · Aphroconfuso</title>
	<meta content="Idi fil-but, insaffar u nixxuttja l-ġebel—dawn kienu xi azzjonijiet oħra li kont ninnota li ma tantx kienu jinżlu sew meta “tifla” iġġib ruħha b’dal-mod. Jien, għall-kuntrarju, kbirt nagħmilhom. Kont insaffar qabel bdejt nitkellem; it-tort mhux tiegħi, żgur li le, iżda ta’ missieri. Allura ma fhimtx kif darba qisu gerger għax kont qed insaffar. La tifla u lanqas tifel mid-dehra ma kont ikkundizzjonat, għasfur l-ewwel u qabel kollox." name="description">
	<meta property="og:image" content="https://aphroconfuso.mt/stampi/social_romeo1_254954d0bd.jpg">
	
		<meta name="author" content="Romeo Roxman Gatt">
	
	
	
		<script src="/green-audio-player/script.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Qarn ta’ Romeo Roxman Gatt">
	<meta name="twitter:description" content="Idi fil-but, insaffar u nixxuttja l-ġebel—dawn kienu xi azzjonijiet oħra li kont ninnota li ma tantx kienu jinżlu sew meta “tifla” iġġib ruħha b’dal-mod. Jien, għall-kuntrarju, kbirt nagħmilhom. Kont insaffar qabel bdejt nitkellem; it-tort mhux tiegħi, żgur li le, iżda ta’ missieri. Allura ma fhimtx kif darba qisu gerger għax kont qed insaffar. La tifla u lanqas tifel mid-dehra ma kont ikkundizzjonat, għasfur l-ewwel u qabel kollox.">
	<meta name="twitter:image" content="https://aphroconfuso.mt/stampi/social_romeo1_254954d0bd.jpg">
	<meta name="twitter:image:alt" content="Skultura tal-metall imdendla fuq ħajt abjad.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/romeo-roxman-gatt-qarn/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 memoir story story-8">
		<header>
			<ul>
				<li class="header-label">
					
						<a href="/mejju-2023/">Mejju 2023</a>
					
				</li>
				
			</ul>
			
				<h1>
					Qarn
					
					
				</h1>
			
			
<h2>
	
	
		
		
			
				
					<a href="/romeo-roxman-gatt/">Romeo <l-m>Roxman Gatt</l-m></a>
</h2>

			
			
		</header>
		<div class="container">
			<section id="grid-max-panel-left-top">
				
				
				
				
				
			</section>
			<section id="grid-max-panel-right-top">
				
				
					<aside id="audio">
					
					<figure class="audio mejju-2023 memoir">
	<div class="player" id="player-0">
		<audio id="audio-0">
			<source src="https://assets.pippa.io/shows/63ef6b4c3642ca00119bcf72/1691652233105-adc8fec5640d37a260d5cf1b92828059.mp3" type="audio/mpeg">
		</audio>
	</div>
	<figcaption>
		
			<p>
				Romeo jaqra “Qarn”.
				
					<span class="hide-mobile">Abbona <l-m>fil-<a href="/podcast/">podcast</a></l-m> biex tisma’ kulma nippubblikaw.</span>
				
			</p>
		
</figcaption>
</figure>

					</aside>
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-E">E</span>rġajt</span> lura Malta. U ilni ġa sena hawn. Bla ħsieb <l-m>kienet din</l-m>, ġita <l-m>tas-sajf</l-m> bħal <l-m>kull sena</l-m> oħra iżda <l-m>din id-darba</l-m> fost affarijiet oħra, <l-m>kienet aħbar</l-m> kerha li żammitni hawn. Ejja ngħidu li <l-m>kien u</l-m> għadu jagħmel <l-m>sens li</l-m> jien, Romeo, ninsab hawn. Sirna nafu li missieri kellu kanċer <l-m>fl-istonku</l-m>, ikrah ferm, <l-m>tal-biża</l-m>’ waħx. Imnalla kellu <l-m>l-għasafar</l-m> biex jedha u <l-m>lil ommi</l-m>, li hi <l-m>l-pilastru</l-m> tal-familja u mingħajrha ma nagħmlu xejn. Imnalla kellna <l-m>ftit minn</l-m> dawn <l-m>l-għasafar</l-m> id-dar magħna <l-m>għax lil</l-m> ommi ħabbewha wisq, u hi lilhom. Ommi tqala waħda kellha, u ħarġulha <l-m>tnejn f</l-m>’daqqa. Ifhem, <l-m>mhux eżatt</l-m> hekk <l-m>l-istorja</l-m>. Kellha tissielet miegħi sew <l-m>biex ħarġitni</l-m>. Ara oħti, dik ħarġet qisha <l-m>kienet fuq</l-m> żurżieqa llubrikata <l-m>biż-żejt</l-m>. Hekk nimmaġinaha, nieżla <l-m>gass mal-pjanċa</l-m> daqslikieku <l-m>kienet l-iSplash</l-m> &amp; Fun. <l-m>It-tabib</l-m> kien ħaseb li <l-m>tewmin tifla</l-m> u <l-m>tifel kien</l-m> ħa jkollha ommi. Imma meta ħriġt <l-m>jien ma</l-m> kellix saħħa nitkellem (aħseb u ara kemm kellha ommi miskina, wara battikata <l-m>bħal dik)</l-m> u ma <l-m>stajtx ngħidilhom</l-m> li <l-m>jien tifel</l-m> inħoss li <l-m>ridt inkun</l-m> u <l-m>mhux tifla</l-m>. Iddeċidew għalina u kitbuna tifla u tifla. Kemm <l-m>jien u</l-m> kemm oħti konna nafu li żbaljaw, imma għedna: forsi <l-m>dan żball</l-m> li <l-m>bilfors kellu</l-m> jseħħ. Naħlef li ma <l-m>kienx għaddieli</l-m> minn moħħi li żbalji <l-m>bħal dawn</l-m> kienu ħa jibqgħu jkarkru <l-m>s’issa</l-m>. Għalaqt 32 sena <l-m>s-sajf</l-m> l’għadda; Lulju u <l-m>l-Iljun</l-m>.</p>
<p>Missieri, issa, jinsab ħafna aħjar. <l-m>Il-kimo</l-m> kien kiefer, <l-m>kien iħossu</l-m> veru <l-m>marid meta</l-m> jerġa’ lura <l-m>d-dar</l-m>, xagħru ovvjament <l-m>kien ħfieflu</l-m>, imma xtrajnielu barnuża u <l-m>kien hemm</l-m> żmien <l-m>fejn jien</l-m> sirt <l-m>il-barbier</l-m> tiegħu wkoll. Ma nixtieqx nidħol f’wisq <l-m>dettall dwar</l-m> dak li għadda minnu, u <l-m>l-iktar</l-m> ħaġa importanti għalija issa hi li <l-m>l-operazzjonijiet</l-m> irnexxew. <l-m>Qed jidher</l-m> sabiħ u f’saħħtu, <l-m>kwiet m</l-m>’għandux, <l-m>ċajt problematiku</l-m> għadu jagħmlu, <l-m>il-frieħ</l-m> jiżdiedu kuljum ukoll. <l-m>L-għajnuna</l-m> mingħandu ma tieqaf qatt; dibattiti jaħarqu jkollna kemm trid, ġieli naqblu, ġieli le; <l-m>kultant anki</l-m> nibku xi bikja ’<l-m>l hemm</l-m> u ’<l-m>l hawn</l-m>, kemm <l-m>jien kemm</l-m> hu, <l-m>dwar affarijiet</l-m> kompletament opposti. </p>
<p>Fuq <l-m>l-istonku</l-m> għandu arma qisha dik <l-m>tal-Mercedes</l-m> bil-biċċa ta’ fuq nieqsa, jew <l-m>aħjar tas-Citroën</l-m>, bi vleġġa waħda imma, <l-m>mhux tnejn</l-m>. Għedtlu nista’ npinġilu linja dritta ’<l-m>l fuq</l-m> jew vleġġa preċiż <l-m>taħt dik</l-m> li ġa għandu. Imma <l-m>t-tpinġija</l-m> jobgħodha. Kburi b’<l-m>dil-marka</l-m> fuq stonku li m’għadux hemm; u ifhmuni, għandu biex. <l-m>Kien jgħid</l-m> li jibża’ ħafna <l-m>mill-isptar</l-m>, iżda <l-m>jien kuraġġ</l-m> ta’ barra <l-m>minn hawn</l-m> kulma <l-m>rajt fih</l-m>. Jiddispjaċih li kellu jgħaddi <l-m>minn waħda</l-m> bħal din. <l-m>Id-dwejjaq</l-m> ġieli nilmħu f’għajnejh <l-m>fil-ħin</l-m> tal-ikel. <l-m>L-ikel</l-m> iħobbu wisq, iħobb <l-m>isajjar u</l-m> jinqala’ <l-m>fil-kċina</l-m> wkoll. Inaddaf le! Kulħadd <l-m>fil-familja</l-m> tiegħi bravu <l-m>fil-kċina</l-m>. Ommi tifla waħidha, <l-m>qatt ma</l-m> kienet <l-m>misset borma</l-m> sakemm <l-m>kienet għadha</l-m> tgħix m’ommha u missierha. Iżda meta żżewġet u kellha lilna, <l-m>riditx jew</l-m> le, titgħallem kellha. ’<l-m>Qas temmen</l-m>, kulma kellha tlieta u għoxrin, qisha tifla żgħira <l-m>kienet meta</l-m> kellha lili u ’<l-m>l oħti</l-m>. Jgħiduli li meta <l-m>kont tarbija</l-m> kien hemm <l-m>żmien li</l-m> ma <l-m>ridtx naf</l-m> biha. <l-m>Mur għidilna</l-m> li kellna nsiru ħaġa waħda. Lura fuq <l-m>l-ikel</l-m> u fuq missieri. <l-m>L-għaġin</l-m> u <l-m>l-ħut</l-m> l-iktar li jaf <l-m>isajjar iżda</l-m> l-kapaċità tiegħu hija <l-m>l-party</l-m> food; <l-m>kollox imqatta</l-m>’ delikat, imżejjen <l-m>kemxejn camp</l-m> jew kitsch, nistħajlu <l-m>mis-snin</l-m> sebgħin. F’kemm <l-m>trodd salib</l-m> jiksi mejda <l-m>bil-platti</l-m>. <l-m>Kollox bl-għaġla</l-m> u <l-m>bħal logħba</l-m>. Kif <l-m>l-ikel</l-m> ikun kollu <l-m>lest u</l-m> s-sink <l-m>ikun imfawwar</l-m> platti, tarah jgħawweġ dahru, idejh <l-m>it-tnejn</l-m> lura <l-m>bil-pala</l-m> tħares ’<l-m>il fuq</l-m>, <l-m>fl-istess</l-m> ħin jilwi għonqu lura għajnejh iħarsu <l-m>lejn is-saqaf</l-m> tal-kċina u jgħidilna “issa għajejt”<span class="pull">.</span> <l-m>Idur u</l-m> jintefa’ <l-m>għal tulu</l-m> fuq <l-m>is-sufan</l-m>. Jien, kif nisma’ <l-m>daż-żewġ</l-m> kelmiet, nordna ’<l-m>l ommi</l-m> biex ma tazzardax <l-m>tmiss platt</l-m> imġiddem u <l-m>mmur immidd</l-m> idi u nagħmilhom jien. <l-m>Il-punt</l-m> li <l-m>rrid nagħmel</l-m> magħhom huwa dan: meta ommi ssajjar, tnaddaf warajha; <l-m>l-irġiel</l-m> mhuma u m’għandhom <l-m>xejn iktar</l-m> speċjali, u <l-m>l-ħasil</l-m> tal-platti jgħodd għalihom ukoll.</p>
<p>Bħala familja nħobbu noħorġu nieklu flimkien, iżda issa missieri ma <l-m>tantx għandu</l-m> post <l-m>fejn iqiegħdu</l-m> l-ikel u naf li <l-m>dan hu</l-m> dispjaċir <l-m>kbir għalih</l-m>. <l-m>Ix-xorb</l-m> qatt m’għamel għalih, <l-m>mhux xi</l-m> wieħed <l-m>tal-każini</l-m> jew frekwenti <l-m>tal-ħwienet</l-m> fejn jiltaqgħu klikka <l-m>rġiel jixorbu</l-m> bejniethom. Sigarett <l-m>qatt ma</l-m> miss, tgħidx kemm <l-m>jeqred meta</l-m> jara ’<l-m>l oħti</l-m> tpejjep. Taf <l-m>x’jagħmilni</l-m> ferħan? <l-m>Il-fatt</l-m> li <l-m>l-għaxqa</l-m> tiegħu hi li jitma’ <l-m>lin-nies;</l-m> kemm-il darba ngħidlu li qisu xi feeder. Jekk xorob tazza <l-m>nbid b</l-m>’kollox kemm ilu ħaj! Pinta birra ttellgħu high, imħallta ma’ kalmanta wara xi kedda tajba fuq <l-m>ix-xogħol</l-m> jew argument jaħraq ma’ xi <l-m>ħadd minna</l-m>. Missieri jħobb ikollu kontroll tiegħu nnifsu. Iżda ġieli rajtu jintilef u <l-m>bħal donnu</l-m> jinħall xi <l-m>ftit ukoll</l-m>. <l-m>L-hena</l-m> tiegħu jarana niżfnu. Ħutu qaluli li meta <l-m>kien żgħir</l-m> kien jimprovizza ta’ ballerina <l-m>fil-kuritur</l-m> tad-dar, li hi interessanti għalija <l-m>għax fil-ġenerazzjoni</l-m> tiegħu, u <l-m>fil-verità</l-m> anki f’tiegħi, <l-m>iż-żfin</l-m> kien mistkerrah meta assoċjat <l-m>mas-subien</l-m>.</p>
<p><l-m>Kont ilni</l-m> ma ngħixx m’ommi u missieri <l-m>żmien twil</l-m>, <l-m>ħdax-il</l-m> sena <l-m>bejn wieħed</l-m> u ieħor. <l-m>Sibt ruħi</l-m> lura <l-m>d-dar</l-m> u qisni kemm komplejt <l-m>minn fejn</l-m> kont ħallejt. Meta nħares lura lejja nnifsi <l-m>l-iktar</l-m> ħaġa li ninnota, u li <l-m>kultant tħassibni</l-m>, hi kemm <l-m>kont kwiet</l-m> u ta’ <l-m>ftit kliem</l-m> meta <l-m>kont żgħir</l-m>. Ninkwieta <l-m>għax qisu</l-m> kelli baħħ f’moħħi, <l-m>bħal donnu</l-m> kien vojt. Minkejja <l-m>dan ommi</l-m> u <l-m>n-nanna</l-m> dejjem jgħidu li dejjem <l-m>kont qisni</l-m> ħosbien, u <l-m>fir-ritratti</l-m> minn dak <l-m>iż-żmien</l-m> hekk <l-m>nidher ukoll</l-m>. Nipprova nikkonvinċi lili nnifsi li <l-m>dan għax</l-m> kien <l-m>għad ma</l-m> kellix kliem <l-m>għal dak</l-m> kollu li <l-m>ridt ngħid</l-m>. <l-m>Il-futbol</l-m> kien <l-m>il-mod</l-m> kif <l-m>stajt nesprimi</l-m> dak <l-m>il-kliem</l-m> kollu li <l-m>kien għadu</l-m> ma tlissinx. <l-m>Iż-żfin</l-m> kont narah bħala <l-m>gost tat-tfajliet</l-m>, dak <l-m>iż-żmien</l-m> kont nistħi wisq niċċaqlaq <l-m>mar-ritmu</l-m>. Wara <l-m>l-istorja</l-m> tal-ballerina ma <l-m>smajtx stejjer</l-m> oħra <l-m>fejn missieri</l-m> żifen. ’<l-m>L ommi</l-m> niftakarha tgħidli li <l-m>fit-tieġ</l-m> jekk għamel <l-m>tliet minuti</l-m> jiżfen b’kollox, dik <l-m>iż-żifna</l-m> obbligatorja msejħa <l-m>l-first</l-m> dance. Għalhekk, inħossni ferm <l-m>kuntent nirrakkonta</l-m> esperjenza li se nibqa’ ngħożżha f’qalbi sakemm immut. Nikkunsidraha bħala performance mimlija biża’<span class="pullsemi">,</span> vulnerabbiltà, ġenwinità, onestà, imma kellha <l-m>wkoll xaqq</l-m> ta’ tama <l-m>minn aspett</l-m> ta’ saħħa, kif <l-m>ukoll ta</l-m>’ enerġija femminili li rari jew diffiċli tilmaħha <l-m>fil-missier</l-m>. </p>
<p>Missieri dejjem nisimgħu <l-m>jgħid li</l-m> biż-żmien ma <l-m>tibqax tistħi</l-m>. <l-m>Kien jgħid</l-m> li meta <l-m>kien żgħir</l-m> missieru <l-m>kien jgħid</l-m> li hu stramb, probabbli <l-m>l-mistħija</l-m> kienet toħroġ bħala stramberija, u meta <l-m>kiber u</l-m> kellu lili <l-m>l-istess</l-m> kien jgħidli, <l-m>għax jien</l-m> kont mistħi u <l-m>kwiet ħafna</l-m> u forsi minħabba f’hekk <l-m>kont inkun</l-m> diffiċli u ma nitħallatx ma’ <l-m>tfal oħra</l-m>. Issa missieri <l-m>żgur li</l-m> m’għadux jistħi u naħseb <l-m>lanqas jien</l-m>.</p>
<p>“<l-m>What’s</l-m> A <l-m>Girl To</l-m> Do” ta’ Fatima Yamaha <l-m>ffissat fuqha</l-m>, u <l-m>kont naħlef</l-m> li <l-m>l-aqwa</l-m> performance li <l-m>qatt rajt</l-m> tiegħu <l-m>kienet meta</l-m> qabad jimbaram ma’ <l-m>din id-diska </l-m>— però le, <l-m>kont sejjer</l-m> żball. Kelli <l-m>mmur lura</l-m> fil-videos <l-m>tal-mobile</l-m>, <l-m>is-17</l-m> ta’ Novembru 2020 hija <l-m>d-data</l-m> eżatta. Mitluf <l-m>fid-diska</l-m> ta’ Saâda Bonaire, “You <l-m>Could Be</l-m> More <l-m>As You</l-m> Are”<span class="pull">,</span> bilqiegħda fuq <l-m>is-sufan</l-m>, <l-m>ir-refuġju</l-m> tiegħu, saqajh bdew jiċċaqalqu <l-m>bil-mod</l-m> il-mod <l-m>mar-ritmu</l-m> tad-diska, jigdem xufftejh b’għajnejh magħluqin, ġismu jitbandal kemm kemm b’movimenti ġentili u senswali, mitluf totalment f’dinja oħra. <l-m>Waqt li</l-m> bdejt niġbidlu <l-m>l-video</l-m> tpaxxejt <l-m>bis-sbuħija</l-m> tal-vulnerabbiltà li ntilef fiha.</p>
<p>Sadanittant ommi tfaqqa’ <l-m>d-daħq</l-m> minn fuq <l-m>is-sufan</l-m> ta’ faċċata. <l-m>Tliet minuti</l-m> u <l-m>tlettax-il</l-m> sekonda. Daqshekk għaddew sakemm <l-m>id-daħq</l-m> inbidel f’biki iżda xorta <l-m>fil-forma</l-m> ta’ daħq. Missieri issa jgħatti wiċċu <l-m>biż-żewġ</l-m> pali ta’ jdejh u jibda jibki, niffoka fuq wiċċu u nwaqqaf <l-m>il-filmat</l-m> sbatax-il sekonda wara. <l-m>Hawn kien</l-m> għad baqagħlu xi <l-m>tliet xhur</l-m> oħra sa ma <l-m>kien jgħaddi</l-m> mill-operazzjoni maġġuri li kellu jagħmel. <l-m>Il-kimo</l-m> kien ġa beda.</p>
<p class="break"><span class="initial"><span class="dropcap drop-K">K</span>ien</span> hemm raġuni oħra li żammitni hawn. <l-m>Kien wasal</l-m> il-mument, li <l-m>kien ilu</l-m> ġej <l-m>minn dik</l-m> il-ġurnata <l-m>tat-twelid</l-m>, li <l-m>fl-aħħar</l-m> sibt <l-m>il-vuċi</l-m> (għax <l-m>il-kliem</l-m> kont <l-m>bejn wieħed</l-m> u <l-m>ieħor ġa</l-m> sibtu) <l-m>biex ngħid</l-m> lil ommi u ’<l-m>l missieri</l-m> bl-iżball li għamlu <l-m>t-tobba</l-m> u <l-m>l-qwiebel</l-m>. Stħajjiltni <l-m>rġajt lura</l-m> għal meta kelli xi <l-m>sittax-il</l-m> sena, <l-m>fil-kċina</l-m> bilqiegħda fuq ħoġor missieri, inħossni <l-m>kemxejn stramb</l-m>, <l-m>bħas-soltu</l-m>, <l-m>għax ma</l-m> kontx kapaċi nesprimi xi tip ta’ emozzjoni. Dak <l-m>iż-żmien</l-m> kont ippruvajt nikkoreġi <l-m>l-iżball</l-m> permezz ta’ <l-m>żball ieħor</l-m>, għalkemm <l-m>jien ma</l-m> narahx żball. <l-m>Il-kelma</l-m> “liżbjana” <l-m>kienet pjuttost</l-m> ħarxa, allura konna nużaw “gay”<span class="pull">.</span> Liżbjana, liżbjana, liżbjana — kelma sabiħa tant, ġejja <l-m>minn Lesbos</l-m>, <l-m>il-gżira</l-m> li fuqha <l-m>kienet tgħix</l-m> Saffo, poeta daqshekk prolifika. <l-m>Il-għala</l-m> jistmerruha <l-m>tant in-nies</l-m> dil-kelma, anki xi <l-m>wħud mil-liżbjani</l-m> stess? Mara-raġel, liżbjana, <l-m>dal-kliem</l-m> smajtu <l-m>jintqal minn</l-m> uċuħ koroh. Koroh <l-m>mhux għax</l-m> irrid ngħajjarhom b’xi <l-m>difett lil</l-m> dawn <l-m>in-nies</l-m> li probabbilment wiċċhom ’<l-m>qas biss</l-m> kien <l-m>ikun ikrah;</l-m> għax <l-m>dan min</l-m> jien <l-m>biex ngħid</l-m> x’inhu ikrah u <l-m>x’inhu</l-m> sabiħ? Koroh <l-m>sforz il-mibegħda</l-m> li toħroġ <l-m>mill-fond</l-m> ta’ qalbhom, <l-m>tul griżmejhom</l-m>, <l-m>iddur dawra</l-m> tond ma’ wiċċhom, tidħol f’għajnejhom u terġa’ tispiċċa f’<l-m>nofs ilsienhom</l-m> sakemm jobżqu <l-m>dan il-kliem</l-m> odjuż. <l-m>Dawn l-uċuħ</l-m> kienu jfakkruni li <l-m>l-veri</l-m> mostri huma <l-m>bnedmin bħali</l-m> u bħalek u <l-m>mhux il-bestja</l-m> ta’ “Beauty <l-m>and the</l-m> Beast”<span class="pull">.</span> Kelli ġugarell li <l-m>kont sirt</l-m> inħobbu għalkemm pupi <l-m>tal-Barbie</l-m> qatt ma ridt. Imma darba missieri ġabli <l-m>Ken li</l-m> kien jinbidel <l-m>fil-Bestja</l-m> u oħti kellha <l-m>l-Barbie</l-m> li <l-m>kienet tinbidel</l-m> f’Belle. <l-m>Inkun skjett</l-m>, <l-m>il-bestja</l-m> tfakkarni fija. <l-m>Il-maskra</l-m> ċkejkna tiegħu żammejtha avolja <l-m>lil Ken</l-m> le.</p>
<p>Ta’ <l-m>sittax-il</l-m> sena nħlist <l-m>mis-saħta</l-m> tal-eteronormattività. <l-m>In-nisa</l-m> dejjem għoġbuni u ammirajthom u dejjem rajthom interessanti ħafna, <l-m>iktar minn</l-m>, pereżempju, bosta <l-m>mill-irġiel</l-m> cishet. Imma xi vuċi ġewwa fija <l-m>minn dejjem</l-m> qaltli li mara <l-m>jien m</l-m>’iniex. U allura <l-m>ridt nara</l-m> xi <l-m>stajt nagħmel</l-m> biex <l-m>it-tifel</l-m> li dejjem kont, insir. <l-m>Il-kotba</l-m> għallmuni ħafna, <l-m>sirt naf</l-m> nużahom sew, avolja <l-m>iktar tard</l-m> f’ħajti. <l-m>Il-vjaġġ</l-m> li nibda <l-m>nsir naf</l-m> lili nnifsi beda ta’ għoxrin sena, <l-m>eżatt kif</l-m> tlaqt <l-m>minn hawn</l-m> Malta. <l-m>Minn baħħ</l-m> ta’ kliem u geġwiġija ġo moħħi <l-m>għal ħafna</l-m> kliem u geġwiġija ġo moħħi, ikkurati b’attenzjoni u ħafna ħin, imma <l-m>qatt biżżejjed</l-m>. F’relazzjoni, <l-m>fil-kċina</l-m> jew <l-m>fis-sodda</l-m> dejjem “hu” kont, <l-m>fil-kartolini</l-m> tal-Milied prinċep, <l-m>qatt prinċipessa</l-m>. U <l-m>lanqas prinċipessi</l-m> għax għaxar <l-m>snin ilu</l-m>, għalkemm <l-m>kont ġa</l-m> qiegħed Londra, pronomi <l-m>fil-plural</l-m> kont għadni ma <l-m>nafx dwarhom</l-m> u <l-m>lanqas il-kelma</l-m> “trans” ma <l-m>kont bdejt</l-m> nidħol fiha wisq. <l-m>It-tfajla</l-m> li <l-m>kont noħroġ</l-m> magħha <l-m>kienet qed</l-m> tagħmel <l-m>it-teżi</l-m> tagħha <l-m>dwar in-nuqqas</l-m> ta’ konnessjoni <l-m>bejn it-trattament</l-m> tal-NHS u <l-m>t-teorija</l-m> transfemminista. Tiegħi <l-m>kienet dwar</l-m> x’<l-m>jitqies “normali</l-m>” u <l-m>x’le</l-m>. <l-m>Mhux ħa</l-m> nidħol wisq fihom. Ma <l-m>kellix ħsieb</l-m> nikteb <l-m>test fit-tul</l-m>. Wara <l-m>l-O-levels</l-m> bil-Malti <l-m>qatt m</l-m>’erġajt ktibt. Għarukaża naf, iżda ħassejtni <l-m>iktar komdu</l-m> nesprimi ruħi <l-m>fil-fond</l-m> bl-Ingliż u <l-m>bit-tpinġija</l-m>. <l-m>Is-sess</l-m>, <l-m>l-identità</l-m> u dak kollu li hu <l-m>queer kelli</l-m> kliem għalih <l-m>bl-Ingliż</l-m> biss, daqslikieku <l-m>l-lingwa</l-m> Ingliża, kif <l-m>ukoll it-tpinġija</l-m> kemm fuq <l-m>il-karti</l-m> kemm fuq ġismi, kienu jgħinuni ninħeles <l-m>mill-mistħija</l-m> u <l-m>l-istramberija</l-m> li <l-m>l-ilsien</l-m> Malti <l-m>kien jinfilsa</l-m> fija. Bħallikieku <l-m>kont inħossni</l-m> persuna oħra Londra. <l-m>Kont iktar</l-m> liberu u <l-m>ftit imbiegħed</l-m> mill-biża’ li mlietni bih <l-m>ir-reliġjon</l-m> Kattolika. Għalkemm qisni <l-m>ħrabt lejn</l-m> Londra, xorta waħda <l-m>kont bqajt</l-m> taħt <l-m>l-influwenza</l-m> ħażina tagħha. Waħda <l-m>mill-akbar</l-m> problemi <l-m>kienet is-sess </l-m>— u <l-m>mhux ovvja</l-m> jekk <l-m>dan is-suġġett</l-m> aħna <l-m>l-Maltin</l-m> għadna <l-m>s’issa</l-m> nqisuh tabù? ’<l-m>Qas nilħqu</l-m> naħxu u ninħabbu, ninħabbu u naħxu li ma <l-m>kontx tarani</l-m> nwaddab <l-m>il-lożor</l-m> ġol-magna <l-m>tal-ħasil</l-m> u lili <l-m>fix-shower</l-m>. Minbarra <l-m>dan kelli</l-m> wkoll disforja kbira imma ma <l-m>kellix idea</l-m> kif nindirizzaha ħlief billi nkompli <l-m>nkun kemxejn</l-m> stramb ma’ <l-m>min iħobbni</l-m> u <l-m>jrid jifhimni</l-m>. <l-m>Lanqas kont</l-m> għadni naf li hekk kelli, jew li hekk jgħidulha.</p>
<p>Ħassejt li <l-m>fis-soċjetà</l-m> cishet ma <l-m>kontx meqjus</l-m> bħala persuna sesswali u <l-m>jien allura</l-m> aċċettajt li m’iniex, mingħajr ma ppruvajt nurihom <l-m>mod ieħor</l-m>. Ippreferejt li ma jsaqsunix mistoqsijiet <l-m>bħal “mela</l-m> int m’għandekx boyfriend?” <l-m>fost bosta</l-m> mistoqsijiet banali <l-m>bħal dawn</l-m>. Forsi ġietni tajba li ma <l-m>kinux jistaqsuni</l-m>, <l-m>għax kieku</l-m> ma <l-m>kontx niddedika</l-m> l-aħħar <l-m>ħdax-il</l-m> sena ta’ ħajti nirriċerka <l-m>dwar is-sesswalità</l-m> u <l-m>l-ġeneru</l-m>. Xogħli u ħajti ħaġa waħda, magħqudin <l-m>bħal kull</l-m> tip ta’ maħbubin. <l-m>Il-maskulinità</l-m> mit-twelid <l-m>kienet ġewwa</l-m> fija imma, <l-m>peress li</l-m> ma <l-m>kontx issoċjalizzat</l-m> u kkundizzjonat bħala raġel, <l-m>kont iffortunat</l-m> li <l-m>l-maskulinità</l-m> tossika ma ħakmitnix. Ippruvajt nistudja ċerti karatteristiċi <l-m>biex ta</l-m>’ madwari jibdew jarawni kif <l-m>kont nara</l-m> lili nnifsi jien. <l-m>Dawn kienu</l-m> l-karatteristiċi ħelwin li jagħmlu parti kbira sew <l-m>tal-maskulinità</l-m>. Ta’ <l-m>madwar seba</l-m>’ <l-m>snin ippruvajt</l-m> inqaxxar <l-m>il-leħja</l-m>, <l-m>kont ninnota</l-m> lil missieri u <l-m>ridt nagħmel</l-m> bħalu, niftakar <l-m>ċar qisu</l-m> dan <l-m>l-episodju</l-m> seħħ ilbieraħ, bilkemm inlaħħaq <l-m>biex nara</l-m> wiċċi <l-m>fil-mera</l-m>, fuq <l-m>il-ponot</l-m> ta’ subgħajja ta’ saqajja, <l-m>attent li</l-m> ħadd mhu <l-m>fil-viċin</l-m>, <l-m>ix-xafra</l-m> tal-Gillette f’idi b’konċentrazzjoni tremenda tersaq <l-m>viċin ta</l-m>’ ħaddejja. Kulma niftakar li ġara wara hu li kelli wiċċi <l-m>skarnat imma</l-m> biss <l-m>bil-mistħija</l-m>, <l-m>kont inżilt</l-m> lura fuq <l-m>l-għarqub</l-m>, <l-m>il-Gillette</l-m> issa f’<l-m>idejn il-ġenituri</l-m> tiegħi. <l-m>Tant kont</l-m> iffukat fuq <l-m>l-azzjoni</l-m> li ma <l-m>kontx intbaħt</l-m> bihom telgħin <l-m>fil-kamra</l-m> tal-banju ta’ fuq. Ma <l-m>tantx ferħu</l-m> bija u ma <l-m>ntihomx tort</l-m>, wiċċi <l-m>kien għadu</l-m> fin, u hekk <l-m>kien ħa</l-m> jibqa’<span class="pullsemi">,</span> qisu sorm ta’ tarbija. Forsi ma xtaqunix b’wiċċi kollu qatgħat <l-m>tax-xafra</l-m>.</p>
<p>Idi <l-m>fil-but</l-m>, insaffar u nixxuttja <l-m>l-ġebel </l-m>— dawn kienu xi azzjonijiet oħra li <l-m>kont ninnota</l-m> li ma <l-m>tantx kienu</l-m> jinżlu sew meta “tifla” iġġib ruħha b’<l-m>dal-mod</l-m>. Jien, <l-m>għall-kuntrarju</l-m>, <l-m>kbirt nagħmilhom</l-m>. <l-m>Kont insaffar</l-m> qabel <l-m>bdejt nitkellem;</l-m> it-tort <l-m>mhux tiegħi</l-m>, <l-m>żgur li</l-m> le, iżda ta’ missieri. Allura ma <l-m>fhimtx kif</l-m> darba qisu <l-m>gerger għax</l-m> kont <l-m>qed insaffar</l-m>. La tifla u <l-m>lanqas tifel</l-m> mid-dehra ma <l-m>kont ikkundizzjonat</l-m>, għasfur <l-m>l-ewwel</l-m> u <l-m>qabel kollox</l-m>. Probabbli “bilateral gynandromorph” maqsum <l-m>bl-eżatt</l-m> min-nofs, naħa waħda <l-m>tifel u</l-m> l-oħra tifla. Ifhem, idi <l-m>fil-but</l-m> u nixxuttja <l-m>l-ġebel</l-m> aħjar milli <l-m>noqros sorm</l-m> ta’ xi tfajla bħalma <l-m>rajt kemm-il</l-m> darba quddiem <l-m>il-McDonald</l-m>’s <l-m>tal-Belt</l-m>. <l-m>Subien għalihom</l-m> u <l-m>bniet għalihom</l-m>, kif jista’ jkun? Reġgħu ħaduni lura <l-m>fiż-żmien</l-m> tal-preċett, hemm <l-m>kienet l-ewwel</l-m> darba li <l-m>nnutajt dan</l-m> il-fenomenu f’ħajti. Irġiel għalihom u nisa għalihom u <l-m>jien ma</l-m> kellix <l-m>ħjiel fejn</l-m> ħa npoġġi lili nnifsi. <l-m>L-irġiel</l-m> jibagħtuni <l-m>fejn ommi</l-m> jew <l-m>in-nanna</l-m> jew <l-m>iz-zija</l-m>, u <l-m>jien imħawwad</l-m> għax <l-m>il-libsa</l-m> tal-preċett <l-m>kont inżajtha</l-m> mal-ewwel <l-m>ċans wara</l-m> l-quddiesa, u minflokha <l-m>lbist salopettes</l-m> bil-bermuda, qisni baħri mingħajr tpinġija. Ovvjament <l-m>kont għadni</l-m> wisq żgħir. Rari <l-m>ltqajt ma</l-m>’ xi <l-m>raġel li</l-m> bellahni jew ispirani li <l-m>nkun hu</l-m> jew bħalu, speċjalment <l-m>mill-karattru</l-m>. Iċ-ċajt <l-m>vojt qatt</l-m> ma daħħaqni speċjalment meta <l-m>kien ikun</l-m> sessist, omofobiku jew razzist; iżda <l-m>mid-dehra</l-m> l-irġiel kienu <l-m>kburin sew</l-m> b’<l-m>dil-ħila</l-m> tagħhom. Probabbilment għalhekk dabbruni <l-m>lejn ommi</l-m>, <l-m>in-nanna</l-m> jew <l-m>iz-zija</l-m>. Jien, la meta <l-m>kont żgħir</l-m> u <l-m>lanqas issa</l-m> li <l-m>kbirt ma</l-m> affaxxinani daċ-ċajt, pjuttost sensittiv ħafna għalih u jimlieni b’rabja kbira. Iċ-ċajt m’għandux <l-m>isir għad-detriment</l-m> ta’ <l-m>nies oħra</l-m> u <l-m>l-biċċa</l-m> l-kbira taċ-ċajt li <l-m>smajt kien</l-m> kollu kemm hu hekk. Nassigurakom li nħobb nidħaq u wiċċi <l-m>mhux dejjem</l-m> serju. Ħasra li <l-m>n-nisa</l-m> Maltin <l-m>tal-ġenerazzjoni</l-m> tan-nanna u ta’ ommi kienu mħarrġin <l-m>minn ċkunithom</l-m> jitkellmu fuq <l-m>id-dar</l-m> u <l-m>t-tindif</l-m>, tfal, <l-m>ikel u</l-m> mard. <l-m>Għax kieku</l-m> kont <l-m>inkun kuntent</l-m> bilqiegħda ħdejhom. Ommi <l-m>wkoll kienet</l-m> tixba’ b’<l-m>dad-diskors</l-m>, miskina kellha raġun. U <l-m>mid-dehra</l-m> għadu <l-m>jsir sal-lum</l-m> dal-paroli. Nieħu <l-m>gost meta</l-m> tgħidli, “Imnalla <l-m>kien l-inbid</l-m>.<span class="pullsemi">”</span> Niggustaha u tferraħni meta tgħidli hekk. Dejjem naqbeż għaliha <l-m>minn meta</l-m> kont żgħir, imma meta <l-m>kbirt bdejt</l-m> nagħmel <l-m>dan b</l-m>’mod <l-m>iktar politiku</l-m>. Missieri jieħu għalih <l-m>għax jgħidli</l-m> li <l-m>qatt ma</l-m> naqbeż għalih. <l-m>Dan mhux</l-m> il-każ. <l-m>Jien u</l-m> ommi niġġieldu <l-m>l-iktar</l-m> fuq <l-m>il-Knisja</l-m>. Dejjem ngħidilha li <l-m>jien kontra</l-m> l-istituzzjoni għaliex fidi għandi u nitlob u <l-m>nemmen li</l-m> hemm Alla — Alla <l-m>Trans ovvjament</l-m>. Tibqa’ tipprova tiddefendiha u ngħidilha, “kif jista’ <l-m>jkun tiddefendi</l-m> dawk li huma <l-m>tant kontra</l-m> nies bħalek u bħali?”</p>
<p>Ma <l-m>nafx kif</l-m> kien ġie <l-m>d-diskors</l-m> fuq <l-m>is-sħaħar </l-m>— eh, ija, għedtilhom li għandi ħbieb sħaħar. Ngħiduha kif inhi, <l-m>in-nisa</l-m> bis-sens kollha sħaħar. <l-m>Ninkedd meta</l-m> ommi tippreferi tibqa’ <l-m>temmen fis-sħaħar</l-m> li tgħallmet dwarhom <l-m>mill-ħrejjef</l-m> jew <l-m>il-films</l-m>, probabbli miktubin <l-m>minn irġiel</l-m> bojod eterosesswali, milli tisma’ <l-m>x’għandi</l-m> x’ngħidilha jien. Kollu għalxejn imma. Issa <l-m>din żgur</l-m> taf <l-m>x’għamlitilhom</l-m> lin-nisa <l-m>l-Knisja</l-m>, kemm-il saħħara qatlet — litteralment, u anki metaforikament — kemm-il mara li kellha viżjoni, li <l-m>kienet intelliġenti</l-m> u li ma <l-m>riedet l-ebda</l-m> raġel jikkmandalha ħajjitha. Mara li <l-m>riedet l-indipendenza</l-m> tagħha. <l-m>L-irġiel</l-m> cis beżgħu <l-m>mill-mara</l-m> anki ġo djarhom stess. <l-m>Xħin saru</l-m> jafu <l-m>dwar l-ixkupa</l-m> tathom rashom! <l-m>Il-biża</l-m>’ <l-m>mis-sesswalità</l-m> femminili li tipperverti <l-m>din l-għodda</l-m> domestika <l-m>għall-pjaċir</l-m> tal-mara nnifisha. Nieħu <l-m>gost nimmaġina</l-m> dawk <l-m>in-nisa</l-m> tad-dar li ġew imqarrqa <l-m>biex jemmnu</l-m> li kienu privileġġati li ma kellhomx għalfejn jaħdmu u li setgħu jibqgħu <l-m>d-dar</l-m>, jaqbdu <l-m>l-ixkupa</l-m> jew <l-m>id-Dyson</l-m> u jtiru <l-m>fil-għoli</l-m> tas-smewwiet, meta <l-m>r-raġel</l-m> tagħhom iqabbżilhom <l-m>l-ostja</l-m>. Ħalli nieqaf nitkellem fuq <l-m>il-Knisja</l-m> u <l-m>t-tagħlim</l-m> tagħha fuq <l-m>in-nisa</l-m> għax inkella ma <l-m>niqafx u</l-m> qed ninduna li issa li <l-m>rġajt lura</l-m> fuq <l-m>dil-gżira</l-m> qed nerġa’ nagħtiha wisq importanza ’<l-m>l-Knisja</l-m>, avolja <l-m>dan kollu</l-m> ħin mitluf. <l-m>L-iktar</l-m> li <l-m>xtaqt nikteb</l-m> hu fuq <l-m>id-djarju</l-m> tiegħi <l-m>tat-testosteron</l-m>. Nixtieq nikteb <l-m>bil-Malti</l-m> fuq dan. <l-m>Fl-aħħar</l-m> mill-aħħar <l-m>jien Malti</l-m> u forsi huwa <l-m>d-dmir</l-m> tiegħi li <l-m>ngħid kelmtejn</l-m> fuq <l-m>l-esperjenzi</l-m> tat-tranżizzjoni tiegħi <l-m>s’issa</l-m> bi <l-m>lsien twelidi</l-m>. </p>
<p class="break"><span class="initial"><span class="dropcap drop-P">P</span>oeżija</span> <l-m>bl-Ingliż</l-m> li <l-m>ktibt hija</l-m> “Acne &amp; Horny” fuq ktejjeb ċkejken li tathuli ħabiba tiegħi <l-m>tal-qalb</l-m>. Djarju qisu veru seta’ <l-m>kien ta</l-m>’ Romeo. Warda <l-m>fl-aħmar</l-m> imnaqqxa fuq qoxra <l-m>tal-ġild</l-m> ħadra. Minflok fuq Ġuljetta <l-m>qed nikteb</l-m> fuqi u fuq <l-m>it-T</l-m>. <l-m>Lit-tfajla</l-m> tiegħi niktbilha poeżiji imma ġeneralment nibgħathomlha <l-m>email jew</l-m> niktibhom fuq karta <l-m>tal-kompjuter</l-m>. Darba għamiltilha ktieb; <l-m>ħadt il-ħin</l-m> fuqu, ma <l-m>kienx kliem</l-m> biss. Hi tiktibli veru sabiħ, tikteb sabiħ b’<l-m>mod ġenerali</l-m>. Meta <l-m>tmur lura</l-m> lejn Barċellona tħallili koċċ ittri ċkejknin imferrxin <l-m>mad-dar</l-m>. <l-m>Taħt l-imħadda</l-m>, jew <l-m>fil-wax</l-m> ta’ xagħri, <l-m>fil-kexxun</l-m> tal-qliezet ta’ taħt. Tgħidx kemm iferrħuni, speċjalment meta ma <l-m>nkunx għadni</l-m> sibthom kollha u mbagħad, meta ma <l-m>nkunx qed</l-m> nistennieha, titfaċċa poeżija <l-m>minn imkien</l-m>. Akne u Qarn. <l-m>Qatt ma</l-m> kont naf li <l-m>qarn hija</l-m> t-traduzzjoni <l-m>tal-kelma</l-m> “horny”<span class="pull">;</span> jew le, forsi <l-m>mhix korretta</l-m>, hekk jew b’hekk Google Translate <l-m>qed nuża</l-m>. Insomma, saħna — “Akne u Saħna”<span class="pull">.</span> Huwa pjuttost riċenti li <l-m>qbadt naħseb</l-m> fuq <l-m>min jien</l-m> u <l-m>x’jien</l-m> fir-rigward <l-m>ilsien ommi </l-m>— il-Malti. <l-m>Bżajt nikkonfronta</l-m> bis-serjetà <l-m>s-sesswalità</l-m> u <l-m>l-ġeneru</l-m> tiegħi meta <l-m>kont noqgħod</l-m> Malta. <l-m>Kien biss</l-m> meta <l-m>tlaqt lejn</l-m> Londra ta’ għoxrin sena li <l-m>bdejt insib</l-m> kuraġġ <l-m>biex niskoprih</l-m> dan, <l-m>bl-għajnuna</l-m> tal-kotba, iżda <l-m>wkoll billi</l-m> għall-ewwel darba f’ħajti <l-m>ftaħt ruħi</l-m> emozzjonalment, kif <l-m>ukoll ippruvajt</l-m> naċċetta verament <l-m>min jien</l-m> b’<l-m>inqas biża</l-m>’ u <l-m>sens ta</l-m>’ mistħija. Madankollu, <l-m>il-fatt</l-m> li <l-m>kont qiegħed</l-m> ngħix Londra, u li <l-m>kont espost</l-m> biss <l-m>għal dawn</l-m> is-suġġetti <l-m>bil-lingwa</l-m> Ingliża, <l-m>malajr bdejt</l-m> nirrealizza li <l-m>kull meta</l-m> bdejt ninżel lura Malta, speċjalment <l-m>dan l-aħħar</l-m>, u issa li <l-m>qed inqatta</l-m>’ <l-m>żmien ferm</l-m> itwal hawn, <l-m>il-vokabularju</l-m> Malti tiegħi huwa traġikament nieqes, <l-m>l-iktar</l-m> meta niġi <l-m>biex nitkellem</l-m> fuq <l-m>dawn is-suġġetti </l-m>— suġġetti li jinfurmaw <l-m>min jien</l-m> u fuq <l-m>xiex nitkellem</l-m> fil-ħajja ta’ kuljum. Inħossni eċitat li hemm <l-m>baħar ta</l-m>’ vokabularju <l-m>queer li</l-m> għad <l-m>irid jiġi</l-m> vvintat <l-m>bil-Malti</l-m>. U nippreferi li nkunu aħna <l-m>n-nies</l-m> queer, anzi kwir, li nwellduh, inrabbuh u nrawmuh, jekk hemm <l-m>bżonn anki</l-m> bl-għajnuna <l-m>tal-Google</l-m> Translate u <l-m>mhux ta</l-m>’ xi <l-m>profs straight</l-m> daqs lanza.</p>
<p><l-m>Mhux li</l-m> ilni ħafna ninjetta <l-m>t-testosteron</l-m> fil-patata. <l-m>Dan ix-xahar</l-m> imissni <l-m>s-seba</l-m>’ waħda. <l-m>Bidliet rajt</l-m>, għalkemm għadni fuq doża pjuttost żgħira, <l-m>125ml fix-xahar</l-m>. Enanthate jisimha. Matthew, ħabib tiegħi li <l-m>sirt naf</l-m> sew <l-m>din l-aħħar</l-m> sena, qalli li <l-m>biex ma</l-m> nweġġax wisq, insaħħan <l-m>għal xi</l-m> tliet minuti <l-m>l-kunjett</l-m> biex <l-m>il-likwidu</l-m> ma <l-m>jkunx daqshekk</l-m> magħqud u b’hekk ma jweġġagħnix ħafna meta jibda dieħel ġo fija. Għadni ma tgħallimtx intaqqab lili nnifsi, imma Shannon, kuġinti, <l-m>ners u</l-m> kull <l-m>xahar tiġi</l-m> u ttaqqabni hi. Inħossni veru xortija tajba li għandi kuġina daqshekk qalbha tajba. <l-m>Sittin sekonda</l-m> ddum dieħla <l-m>l-labra;</l-m> jien personalment ma nweġġax f’<l-m>dil-biċċa</l-m>, <l-m>l-uġigħ</l-m> inħossu <l-m>mal-ħin</l-m>, meta <l-m>l-likwidu</l-m> jibda jiskopri ġismi. <l-m>L-ewwel</l-m> idur f’sormi u hemm għandu <l-m>fejn idur</l-m> mhux ħażin, u mbagħad jerħilha <l-m>għal fejn</l-m> jiddeċiedi hu. <l-m>Jien ngħinu</l-m> ftit billi nċapċap <l-m>tnejn fuq</l-m> patatti u nimmassaġġaha ftit. <l-m>Ponot fuq</l-m> dahri u saħna kbira huma <l-m>l-ewwel</l-m> effetti li kelli. Ifhem, ma kelli <l-m>l-ebda</l-m> xewqa li nerġa’ lura <l-m>għall-adolexxenza</l-m> fit-tletinijiet, imma meta tħares lejha <l-m>minn perspettiva</l-m> iktar pożittiva, hi ħaġa pjuttost speċjali li tgħaddi <l-m>minn żewġ</l-m> pubertajiet f’ħajtek. Nistħajjilni Transformer. Daqskemm jixtruhom <l-m>lil uliedhom</l-m> dawn <l-m>il-ġugarelli</l-m> tat-Transformers, ma <l-m>nafx għala</l-m> xi <l-m>wħud mill-ġenituri</l-m> jieħdu xokk jew jitqarrsu meta <l-m>t-tfal</l-m> tagħhom jgħidulhom li huma trans. </p>
<p>Ilna neżistu aħna, <l-m>minn żmien</l-m> il-qedem. <l-m>Qabel ma</l-m> kien <l-m>hawn terminu</l-m> għalina; jekk m’<l-m>iniex żbaljat</l-m> il-kelma “transgender” ma <l-m>kinitx teżisti</l-m> sal-1965. Saċerdoti magħrufa bħala gala ġew dokumentati 4500 sena ilu. <l-m>Fil-Greċja</l-m> tal-qedem, fi Friġja, kif <l-m>ukoll f</l-m>’Ruma jissemmew <l-m>il-gallae</l-m>. <l-m>Dawn ġibdu</l-m> l-attenzjoni ta’ studjużi klassiċi <l-m>permezz tal-ilbies</l-m>, <l-m>id-diskors</l-m> u <l-m>l-imġiba</l-m> mhux konvenzjonali tagħhom. Kienu ttimbrati bħala “femminili” <l-m>mill-kontemporanji</l-m> tagħhom, minkejja <l-m>l-fatt</l-m> li <l-m>l-gallae</l-m> twieldu <l-m>bil-ġenitali</l-m> maskili. <l-m>Dawn kienu</l-m> emarġinati <l-m>fis-soċjetà</l-m> Griega u <l-m>iktar u</l-m> iktar <l-m>fis-soċjetà</l-m> Rumana minħabba li kienu jġibu ruħhom b’<l-m>mod li</l-m> jmur kontra <l-m>l-ġeneru</l-m> tagħhom. Niftakar <l-m>l-ewwel</l-m> ftit <l-m>snin li</l-m> bdejt nistudja Londra <l-m>kont skoprejt</l-m> il-hijras. <l-m>Fil-komunità</l-m> tagħhom <l-m>fl-Indja</l-m> dawn jippreferu jsejħu lilhom infushom <l-m>kinnar jew</l-m> kinner, ħlejjaq mitoloġiċi li jeċċellaw <l-m>fil-kant</l-m> u <l-m>ż-żfin</l-m>. <l-m>Il-hijras</l-m> huma rikonoxxuti uffiċjalment bħala <l-m>t-tielet</l-m> sess <l-m>fis-sottokontinent</l-m> Indjan. <l-m>Fil-bidu</l-m> tas-seklu dsatax, <l-m>il-hijras</l-m> ġew attakkati <l-m>mill-awtoritajiet</l-m> kolonjali Ingliżi. <l-m>Dawn ippruvaw</l-m> jeradikawhom u ġew imsejħa “tribù kriminali”<span class="pull">.</span> <l-m>Fit-Tajlandja</l-m>, <l-m>fl-Arabja</l-m> u <l-m>fl-Afrika</l-m>, <l-m>nies bħalna</l-m> eżistew. <l-m>Fl-Afrika</l-m>, ħafna soċjetajiet kellhom rwoli tradizzjonali <l-m>għan-nisa</l-m> kif <l-m>ukoll irġiel</l-m> trans, saħansitra hemm <l-m>uħud minnhom</l-m> li rnexxielhom jgħixu <l-m>fl-era</l-m> moderna minkejja <l-m>l-ostilità</l-m> tremenda li kellhom jesperjenzaw riċentament. Insomma, <l-m>bħan-nisa</l-m>, <l-m>il-persuni</l-m> trans ilhom theddida <l-m>għall-patrijarkat</l-m>. Imma <l-m>l-persuni</l-m> trans <l-m>mhux tant</l-m> faċli teħles minnhom <l-m>għax dawn</l-m> WARRIORS kienu u WARRIORS jibqgħu, għandhom tarka <l-m>għal kull</l-m> pronom ħażin li titfgħulhom kif <l-m>ukoll għal</l-m> kull diskriminazzjoni li <l-m>qatt inħolqot</l-m> kontrihom. Imma jekk jogħġobkom, ieqfu issa u agħtuna nifs, <l-m>bil-liba</l-m> serjetà <l-m>qed ngħidilkom</l-m>. <l-m>Din l-aggressività</l-m> tiegħi hija <l-m>biss indirizzata</l-m> lil dawk li jitnejku jew li pereżempju jsibu <l-m>l-użu</l-m> tal-pronomi inutli, jew diffiċli, u <l-m>mhux għall-alleati</l-m>.</p>
<p><l-m>Qed inkabbar</l-m> pesisa żgħira, tistħajjilha bebbuxu żgħir, taħsbu mistħi jekk tilmħu meta <l-m>nofs rasu</l-m> tkun imdaħħla f’qoxortu, imma rari tilmħu hekk bħalissa. <l-m>Jien u</l-m> naqra, ma’ <l-m>kull paġna</l-m> jkollu <l-m>bżonn joħroġ</l-m>, ħa jġenninni. Moħħi u hu biċċa waħda bħalissa — miskina jdejja u <l-m>t-tfajla</l-m>. <l-m>Il-klinika</l-m> jiġu jgħidulek li <l-m>t-tkabbir</l-m> t’<l-m>isfel ħrafa</l-m> jew gidba <l-m>tal-internet</l-m>. <l-m>L-ego</l-m> tan-nies <l-m>cis jibqa</l-m>’ jaffaxxinani. Jaħsbu li jafu <l-m>iktar minna;</l-m> mhux li <l-m>kien jaħasra</l-m>, inħossni <l-m>iktar trankwill</l-m> kieku, żgur. Naraw <l-m>ikollix insir</l-m> endokrinologu <l-m>maż-żmien</l-m>. </p>
<p><l-m>Is-side</l-m> effects <l-m>it-tajbin</l-m> s’issa huma dawn:</p>
<p class="enjambed"><l-m>Iktar mustaċċi</l-m></p>
<p class="enjambed">Bidla <l-m>fil-leħen</l-m> (avolja “nista’ naqdik xi ħaġa oħra, Sinjura?” għadni nismagħha)</p>
<p class="enjambed">Pesisa/bebbuxu żgħir</p>
<p class="enjambed">Erba’ <l-m>sufiet taħt</l-m> geddumi</p>
<p>Saħna</p>
<p><l-m>Il-ħżiena</l-m> s’issa huma:</p>
<p class="enjambed">Akne fuq dahri </p>
<p class="enjambed">Forsi <l-m>ftit iktar</l-m> nervuż</p>
<p>Saħna ta’ bagħal</p>
<p>… imma le, ma <l-m>rridx inżid</l-m> fid-diskors li meta wieħed bħali jibda jinjetta <l-m>l-ormoni</l-m> jsir <l-m>iktar aggressiv</l-m>, kunfidenti, <l-m>ċert minnu</l-m> nnifsu, eċċ. B’xorti kbira għalija, <l-m>jien ma</l-m> ġejtx soċjalizzat bħala raġel. <l-m>Mhux dejjem</l-m> kont naraha bħala xorti tajba din, imma <l-m>kont għadni</l-m> żgħir u moħħi ma <l-m>kienx daqshekk</l-m> matur, allura ma <l-m>kienx jidħol</l-m> wisq <l-m>fil-fond</l-m>, <l-m>kien jaħseb</l-m> biss fuq <l-m>l-apparenza</l-m>. Wegħedt lili nnifsi li meta nieħu <l-m>l-ormoni</l-m> raġel <l-m>trans ħa</l-m> nkun; rajtha bħala <l-m>ass ieħor</l-m> għall-futur <l-m>tar-raġel</l-m>, jekk <l-m>mhux għall-umanità</l-m> kollha. Ovvjament, <l-m>mhux jien</l-m> per se, iżda <l-m>r-raġel</l-m> trans (kemm jekk <l-m>irid jgħid</l-m> li hu <l-m>trans u</l-m> kemm jekk le). Kapaċi <l-m>jeqred il-maskulinità</l-m> kif nafuha <l-m>sal-lum</l-m> u jwellidha <l-m>mill-ġdid</l-m>, kif għandha vera tkun; ġentili, biċċa waħda <l-m>mal-femminilità</l-m>. Forsi jien, bħala <l-m>raġel trans</l-m>, huwa <l-m>dmir tiegħi</l-m> li nistinka <l-m>biex insalva</l-m> r-raġel <l-m>mill-miżerja</l-m> tiegħu. <l-m>Il-maskulinità</l-m> patrijarkali (u <l-m>dwar din</l-m> inħeġġiġkom taqraw <l-m>lil bell</l-m> hooks) <l-m>qed teqridna</l-m> kollha kemm aħna; <l-m>jien nemmen</l-m> li mingħajr femminilità — u <l-m>din hija</l-m> parti <l-m>wkoll tal-maskulinità </l-m>— la jibqa’ fjuri u <l-m>lanqas iljuni</l-m>, <l-m>lanqas bnedmin</l-m>.</p>
<p>“Basta tħobb <l-m>in-nisa</l-m> daqshekk, dejjem taqbeż għalihom, femminist kbir, u ħa <l-m>ssir raġel</l-m> issa! Ittradejthom, <l-m>mort kontrihom</l-m>.<span class="pullsemi">”</span> Smajtha ħafna din; nixtieq <l-m>ngħid li</l-m> minn widna tidħol u <l-m>mill-oħra</l-m> toħroġ, imma <l-m>fil-verità</l-m>, <l-m>kull darba</l-m> nimtela b’tilja nervi hekk kif nisma’ <l-m>dal-kliem</l-m>. Kif jista’ <l-m>jkun għadna</l-m> naħsbu hekk? Kulħadd jiftaħar <l-m>bl-intelliġenza</l-m> u <l-m>t-tolleranza</l-m> tiegħu imma rari niltaqa’ magħhom. <l-m>Iktar trasparenti</l-m> minn <l-m>Casper il-fantażma</l-m> ġentili. <l-m>L-intelliġenza</l-m> iktar tinftiehem li qiegħda <l-m>fl-investimenti</l-m> materjali, <l-m>bħal x</l-m>’biċċa negozju għaddej biha bħalissa jew <l-m>x’karozza</l-m> daħħalt. <l-m>Trid tkun</l-m> intraprenditur f’Malta, daqslikieku <l-m>dan hu</l-m> l-iskop ewlieni bħalissa, <l-m>biljett one-way</l-m> għall-ġenna. <l-m>Jien ċert</l-m> li <l-m>mhux dieħel</l-m> mela. Ifhem ħafna nies, u <l-m>l-Knisja</l-m>, ilhom li kkundannawni. Imma ġa għedtilkom li Alla <l-m>Trans hi/huma</l-m> | hu/huma. </p>
<p><l-m>Il-ġenna</l-m> kwir u tilqa’ <l-m>lil kulħadd</l-m>. Anki jekk <l-m>int cishet</l-m>.</p>
<p>Għandi wiċċi <l-m>batut bħalissa</l-m>. Għajnejja diżastru u xufftejja wkoll. Ilni <l-m>x-xhur</l-m> hekk; <l-m>mort għand</l-m> it-tabib darba <l-m>għal għajnejja</l-m> u darb’oħra <l-m>għal xufftejja</l-m>. Kollu ta’ xejn, <l-m>il-problemi</l-m> hemm għadhom. Ħmura, uġigħ, qoxra u ħakk. Ekżema wara rkoppti — eh, u m’<l-m>ilux sibt</l-m> qasma żgħira <l-m>taħt widnejja</l-m>. Allerġija forsi, jista’ <l-m>jkun nuqqas</l-m> ta’ vitamini. <l-m>Qrajt li</l-m> l-vitamina <l-m>D tajba</l-m> għall-irġiel trans, kuljum nieħu doża. Inħossni ffrustrat. Nobgħod inħares <l-m>lejn il-mera</l-m> bħalissa. Niftakar <l-m>kien ikolli</l-m> dawn <l-m>is-sintomi</l-m> meta <l-m>kont għadni</l-m> żgħir ħafna. <l-m>Qed naħseb</l-m> li <l-m>t-T</l-m> tista’ <l-m>tkun il-kaġun</l-m> għala <l-m>qed jiġrili</l-m> dan, avolja <l-m>ċert m</l-m>’iniex. Għamilt <l-m>ftit riċerka</l-m>. <l-m>Kont diġà</l-m> naf li ma <l-m>kinitx ħa</l-m> tkun faċli <l-m>għax rari</l-m> rajt <l-m>nies oħra</l-m> b’sintomi <l-m>bħal dawn</l-m> jiktbu fuq <l-m>l-esperjenzi</l-m> tagħhom. <l-m>L-iktar</l-m> li ssib fuqhom huma <l-m>s-side</l-m> effects <l-m>il-komuni</l-m>, kemm <l-m>tajbin u</l-m> inqas tajbin. <l-m>Iltqajt ma</l-m>’ <l-m>test dwar</l-m> xi ħaġa relatata <l-m>mal-għajnejn</l-m> u <l-m>l-ormoni</l-m>, imma kemm-il suġġett niflaħ nirriċerka fuqu! Apparti <l-m>minn hekk</l-m> nistmerr infittex fuq <l-m>l-internet</l-m> meta <l-m>s-suġġett</l-m> ikollu <l-m>x’jaqsam</l-m> mas-saħħa, għaliex <l-m>kollox jiżviluppa</l-m> f’kanċer jew xi ħaġa <l-m>tal-biża</l-m>’ oħra. Ara <l-m>jien anki</l-m> ngħaddi <l-m>minn quddiem</l-m> l-isptar nibża’<span class="pullsemi">.</span> Iffrustrat, <l-m>għax nhar</l-m> it-Tnejn li ġej għandi <l-m>t-tieni</l-m> appuntament <l-m>mal-endokrinologu</l-m>. <l-m>Dan hu</l-m> l-ewwel appuntament <l-m>minn meta</l-m> bdejt <l-m>l-ormoni</l-m> u li ħa jkolli <l-m>ċans nistaqsih</l-m> fuq <l-m>is-sitwazzjoni</l-m> b’wiċċi. <l-m>Nemmen li</l-m> 95.5678910% ħa jgħidli li <l-m>t-T</l-m> mhux <l-m>il-kaġun</l-m> ta’ <l-m>dan kollu</l-m> u veru jista’ <l-m>jkun li</l-m> mhux u nispera f’Alla <l-m>Trans li</l-m> ma jkunx, imma naf li <l-m>dat-tabib</l-m> ma <l-m>jridx jgħinni</l-m> u <l-m>t-tweġiba</l-m> mhux ħa <l-m>tkun ibbażata</l-m> fuq riċerka aġġornata imma fuq riċerka ġeneralizzata li tiffoka <l-m>biss fuq</l-m> persuni cis — għalihom dawn, <l-m>in-nies</l-m> non-binary u <l-m>n-nies</l-m> trans <l-m>mhumiex prijorità</l-m>. Għadu ma <l-m>jistax jifhem</l-m> xi jridu jgħidu biha dawk <l-m>in-nies</l-m> li huma <l-m>non-binary</l-m>. <l-m>Jien u</l-m> nikteb <l-m>dal-kliem</l-m> ikolli <l-m>aptit nifqa</l-m>’ <l-m>l-kompjuter</l-m>, biki ġo qalbi għandi kemm trid, <l-m>għax dak</l-m> ma jistenninix <l-m>biex intih</l-m> il-permess. <l-m>Nhar it-Tlieta</l-m> għal <l-m>għand id-dermatologa </l-m>— ħa naraw <l-m>x’għandha</l-m> x’tgħidli <l-m>din ukoll</l-m>. <l-m>L-aħħar</l-m> li <l-m>mort ’qas</l-m> kelli <l-m>xejn pil</l-m> fuq wiċċi. B’idejha <l-m>taħt geddumi</l-m> hi u tiflihuli <l-m>għall-ponot</l-m> bdiet tistagħġeb tismagħni ngerger. <l-m>Bħal donnha</l-m> riedet tgħidli li, <l-m>filwaqt li</l-m> l-biċċa <l-m>l-kbira</l-m> tan-nies iridu jneħħu <l-m>s-suf</l-m>, <l-m>jien qed</l-m> nara kif ħa nkabbru. <l-m>Xtaqt ngħidilha</l-m>, “imma mustaċċi għandi ftit, le?” Kelli ħafna <l-m>inqas dik</l-m> id-darba, <l-m>kont ilni</l-m> biss <l-m>xahrejn fuq</l-m> it-T. Kurjuż <l-m>x’ħa</l-m> tgħidli <l-m>din id-darba</l-m>. </p>
<p>Nitlobkom, intom <l-m>min intom</l-m>, fejquli wiċċi, inħossni ikrah, skomdu u muġugħ.</p>
<p><l-m>Il-lingwa</l-m> Maltija ddejjaqni <l-m>għax kollox</l-m> maqsum <l-m>bejn maskil</l-m> u femminil, impossibbli taħrab <l-m>mill-binarju</l-m>. <l-m>Fl-istess</l-m> ħin tgħidx kemm <l-m>qed inħobbha</l-m> bħalissa <l-m>għax nieħu</l-m> gost li <l-m>fl-aħħar</l-m> qed nuża <l-m>l-pronomi</l-m> veri tiegħi. Ħaġa żgħira u għandna ħafna <l-m>iktar affarijiet</l-m> serji <l-m>x’nindirizzaw</l-m> iżda <l-m>nemmen li</l-m> meta persuni bħali jisimgħu <l-m>l-pronomi</l-m> tagħhom jiġu rrispettati tfeġġ tbissima ċkejkna f’qalbhom. <l-m>Għall-inqas</l-m> jien inħossni <l-m>bħal meta</l-m> l-għalliema <l-m>tal-Malti</l-m> tiegħi <l-m>fis-sekondarja</l-m> kienet sejħitli sabi ħażin <l-m>għall-ewwel</l-m> darba. Wiċċi xegħel b’ferħ <l-m>mhux tas-soltu</l-m>, <l-m>mhux materjalistiku</l-m>. <l-m>Fraħt iktar</l-m> milli meta missieri <l-m>kien jixtrili</l-m> kaxxa sħiħa stickers <l-m>tal-Panini</l-m> għall-album <l-m>tat-Tazza</l-m> tad-Dinja. Għadni niftakarha <l-m>d-daħqa</l-m> fuq wiċċi, daħqa <l-m>bl-għajnejn;</l-m> kelli xagħri qasir, <l-m>il-buttuna</l-m> tal-qmis miftuħa u <l-m>l-ingravata</l-m> ħoxna u qasira, <l-m>għax hekk</l-m> kienet <l-m>il-moda</l-m> dak <l-m>iż-żmien</l-m>. <l-m>Mill-qadd</l-m> ’<l-m>il fuq</l-m> ma <l-m>kontx ingerger</l-m> imma <l-m>mill-qadd</l-m> ’<l-m>l isfel</l-m> kienet storja oħra kompletament differenti. <l-m>Ktibt poeżija</l-m> bl-Ingliż <l-m>dwar dan</l-m> u ħa nipprova nittraduċiha <l-m>bil-Malti: </l-m></p>
<p class="enjambed">Niżżel <l-m>id-dublett</l-m></p>
<p class="enjambed">U kixef <l-m>qmis twila </l-m></p>
<p class="enjambed"><l-m>Minn taħt</l-m></p>
<p class="enjambed"><l-m>Ix-xorz</l-m> tan-nylon</p>
<p>Ileqq iswed</p>
<p class="enjambed"><l-m>L-ingravata</l-m> tbandlet bejn</p>
<p><l-m>Is-saqajn</l-m> imħarrġin <l-m>fil-futbol</l-m> tagħha</p>
<p class="enjambed"><l-m>L-arja</l-m> nħasset <l-m>iktar friska</l-m></p>
<p>Ma <l-m>ħassx iktar</l-m> pressjoni</p>
<p class="enjambed"><l-m>Il-kuritur</l-m></p>
<p>Ma <l-m>kienx iktar</l-m> bħal waħx</p>
<p class="enjambed">Mexa daqslikieku</p>
<p class="enjambed"><l-m>Il-catwalk</l-m> kienet </p>
<p>kollha kemm hi tiegħu</p>
<p class="enjambed"><l-m>Pxiexen kbar</l-m> imxew</p>
<p class="enjambed">Komdi daqslikieku </p>
<p class="enjambed">Reġina tiżfen jew</p>
<p>Messi <l-m>fil-grawnd</l-m> tal-futbol</p>
<p class="enjambed"><l-m>Il-ġisem</l-m> jagħli</p>
<p class="enjambed">Fjammi <l-m>tal-ħtija</l-m></p>
<p class="enjambed">Ħtija ta’ <l-m>sikwit interrotta</l-m></p>
<p class="enjambed"><l-m>Bil-laħam</l-m> li hu marid</p>
<p class="enjambed">Jinħaraq u jħoss</p>
<p><l-m>Id-dmugħ</l-m> bl-għaraq</p>
<p>Illum kelli telefonata li <l-m>t-top</l-m> surgery, li tissejjaħ <l-m>ukoll masculinising</l-m> chest surgery, <l-m>kienet skedata</l-m> għat-2 ta’ Ġunju 2022. Ilni xi <l-m>sitt xhur</l-m> li <l-m>mort għall-konsultazzjoni</l-m>. Irrabjat miegħi nnifsi li għadni m’għamilthiex. Ifhem, ma <l-m>kontx ħa</l-m> nagħmilha <l-m>fiż-żmien</l-m> li missieri <l-m>kien ħa</l-m> jkollu <l-m>l-operazzjoni</l-m> tiegħu. Miskina ommi kieku, <l-m>kien ikollha</l-m> iktar fuq <l-m>xiex tinkwieta</l-m>, b’żewġt irġiel <l-m>kemxejn dgħajfin</l-m>. Imma f’moħħi kelli li, wara li missieri jirkupra, <l-m>immur niġri</l-m> nagħmilha. Ma <l-m>tantx ġrejt</l-m> għax ħa <l-m>nkun għaddejt</l-m> sena oħra b’<l-m>dawn il-balliet</l-m> fuq sidri. Ma nixtieqx li nittrattahom daqshekk ħażin iżda <l-m>l-mibegħda</l-m> tiegħi lejhom dejjem hemm <l-m>kienet u</l-m> ma nistgħux inkomplu <l-m>sejrin hekk</l-m>, ngħixu flimkien u ma nitħamlux. Mhu <l-m>tort ta</l-m>’ ħadd, la tagħhom u <l-m>lanqas tiegħi</l-m> u għalhekk nixtieq li sa Ġunju nsiru nirrispettaw <l-m>lil xulxin</l-m> imqar <l-m>ftit ħalli</l-m> meta nsellmu ’<l-m>l xulxin</l-m> darba <l-m>għal dejjem</l-m> tkun tislima <l-m>bejn żewġt</l-m> iħbieb u <l-m>mhux għedewwa</l-m>. <l-m>L-irjus</l-m> tal-bżieżel (kemm hi ħelwa <l-m>din il-kelma:</l-m> nippliet <l-m>jien kont</l-m> nafhom, <l-m>qatt ma</l-m> kelli <l-m>ħjiel li</l-m> jissejħu hekk) hemm ħa jibqgħu <l-m>għax jogħġbuni</l-m> u b’hekk ħa nagħżel li nżommhom. Allura <l-m>iktar u</l-m> iktar irridu naraw <l-m>x’nagħmlu</l-m> u nibdew ninġiebu <l-m>bil-mod</l-m> il-mod. Illum għandi pjaċir ninfurmakom li <l-m>l-bżieżel</l-m> u <l-m>jien ħa</l-m> nkunu <l-m>iktar ġentili</l-m> ma’ xulxin. </p>
<p>Mela <l-m>t-Tnejn</l-m> mort <l-m>għand l-endokrinologu:</l-m> il-kaos li <l-m>qed jiġri</l-m> f’wiċċi bħalissa probabbilment m’għandux <l-m>x’jaqsam</l-m> mat-testosteron. <l-m>It-testijiet</l-m> tad-demm juru li <l-m>t-testosteron</l-m> għadu 7.49: tela’<span class="pullsemi">.</span> Għadni lura, ta’ <l-m>raġel ikun</l-m> xi 15. U ija, <l-m>nasal xi</l-m> darba. Żiedli <l-m>d-doża:</l-m> 250ml issa. Kurjuż <l-m>biex nara</l-m> kif ħa nħossni u <l-m>x’differenzi</l-m> ħa nara.</p>
<p>Ma <l-m>kontx ħa</l-m> niktibha <l-m>s-sentenza</l-m> li ġejja imma <l-m>kull stampa</l-m> li titfaċċa f’moħħi nixtieq nurihielkom. Hulk, b’xebgħa suf li taħtu <l-m>l-ġilda</l-m> ħadra ma <l-m>tibqax viżibbli</l-m>, għaddej <l-m>fit-triq</l-m> għassa <l-m>għal dak</l-m> ir-raġel <l-m>fil-karozza</l-m> li jfettillu jittanta xi tfajla għaddejja bi kwietha <l-m>għal għonq</l-m> it-triq. Miexi b’dik <l-m>il-mixja</l-m> soda ta’ <l-m>raġel tipiku</l-m> Malti, b’dirgħajh miftuħin u sidru ppuppat, u <l-m>bil-pala</l-m> t’idu <l-m>jtajjar lilu</l-m> u <l-m>l-Isuzu</l-m>, lilu u <l-m>l-BMW</l-m>, lilu u <l-m>l-bajla</l-m> tal-konkrit <l-m>dirett ġo</l-m> sħaba mimlija tniġġis li ħalla <l-m>l-vann</l-m> tiegħu stess. </p>
<p><l-m>It-Tlieta</l-m> mort <l-m>għand id-dermatologa</l-m>, assiguratni li <l-m>t-T</l-m> m’għandux <l-m>x’jaqsam</l-m> ma’ <l-m>x’inhu</l-m> jiġrili f’wiċċi. Kuntent. Apparentament <l-m>il-klima</l-m> ta’ Malta tagħmilli <l-m>dan il-kaos</l-m> ġo wiċċi. Ekżema. Għedtilha li <l-m>jien Romeo</l-m> issa; għoġobha. <l-m>Indunat li</l-m> s-suf <l-m>kiber taħt</l-m> geddumi u fuq xufftejja, u <l-m>dwar leħni</l-m> qaltli li jekk tismagħni fuq <l-m>it-telefown</l-m> issa ma <l-m>tkunx taf</l-m> jekk <l-m>hux leħen</l-m> ta’ <l-m>raġel jew</l-m> ta’ mara. <l-m>Il-binarjetà</l-m> ma neħilsu minnha qatt, imma dak <l-m>il-ħin</l-m> kont <l-m>kuntent b</l-m>’li smajt.</p>
<p>Ferrħitni. <l-m>It-trattament</l-m> għall-akne ħa nħalluh għalissa, hekk jew b’hekk dahri dejjem mgħotti jien. Għada nagħlaq seba’ <l-m>xhur mit-twelid</l-m> il-ġdid. Inzerta <l-m>ħabat mal-birthday</l-m> t’ommi. Darba f’ħajjitna ħa nkunu għalaqna żmienna flimkien. <l-m>Irrid nixtrilha</l-m> kartolina u xi <l-m>bukkett fjuri</l-m> sabiħ. Tapprezzahom ħafna <l-m>l-kartolini</l-m> u jistħoqqilha <l-m>l-isbaħ</l-m> fjura <l-m>tad-dinja</l-m>. <l-m>Dan ma</l-m> jistax <l-m>ikun għax</l-m> fil-verità <l-m>l-isbaħ</l-m> fjura <l-m>tad-dinja</l-m> hija hi. <l-m>Il-bukkett</l-m> mimli <l-m>bix-xewk</l-m> tal-Madonna u <l-m>l-ħaxixa</l-m> tal-kanali, <l-m>il-favoriti</l-m> tagħna <l-m>t-tnejn</l-m>.</p>
<p></p>
<p class="enjambed">Kemm <l-m>int naïve</l-m></p>
<p class="enjambed">Jaħasra <l-m>x’int</l-m> belha </p>
<p class="enjambed">Wieħed <l-m>agħar mill-ieħor</l-m></p>
<p class="enjambed">Miskina, kemm ma taf xejn </p>
<p class="enjambed">Dejjem <l-m>l-istess</l-m> tip issibhom</p>
<p class="enjambed">Imma allura ma ndunajtx?</p>
<p class="enjambed">Kemm m’għandekx xorti <l-m>mal-irġiel </l-m></p>
<p class="enjambed"><l-m>It-tort</l-m> tiegħek</p>
<p>Fidila</p>
<p>Jekk <l-m>int mara</l-m> bħal oħti, <l-m>żgur li</l-m> smajtha <l-m>dil-kantaliena</l-m> t’<l-m>hawn fuq</l-m>, kemm <l-m>mill-irġiel</l-m> kif <l-m>ukoll min-nisa</l-m> stess. Ma <l-m>nafx għalfejn</l-m> nibqgħu nistagħġbu kif inhu possibbli li mara jkollha relazzjoni ma’ wieħed li tispiċċa ħażin minħabba abbuż. “Imma allura ma ndunajtx?” Qżież <l-m>dawn li</l-m> jibqgħu jirraġunaw hekk. Imbilli <l-m>raġel ma</l-m> jsawwatx mara ma jfissirx li ma <l-m>jistax ikun</l-m> qed jonqosha ’<l-m>l ommu</l-m>, ’<l-m>l oħtu</l-m>, ’<l-m>il-ħabiba</l-m>, ’<l-m>it-tfajla</l-m>, ’<l-m>il dik</l-m> li taħdem miegħu, ’<l-m>il-madre</l-m> terra nnifisha. Huwa veru, sieħbi, li <l-m>t-tort</l-m> mhux tiegħek li <l-m>twelidt ittimbrat</l-m> b’<l-m>dis-saħta</l-m>, imma wieħed bħalek ħoloq <l-m>dal-virus</l-m> tossiku li jabbuża <l-m>lil dawk</l-m> kollha li <l-m>mhumiex int</l-m> jew hu jew <l-m>jien la</l-m> nilħaq <l-m>il-15</l-m>, <l-m>l-ammont</l-m> totali ta’ testosteron. <l-m>Fil-verità</l-m> nixtieq li kellna <l-m>l-iskola</l-m> tal-maskulinità tenera u <l-m>mhux tal-etikett</l-m>. Flimkien nistgħu neqirdu <l-m>l-biċċiet</l-m> koroh <l-m>tal-maskulinità</l-m> u nerġgħu nibnuha <l-m>mill-ġdid</l-m>. Le! <l-m>Mhux naïve</l-m>, intelliġenti <l-m>iktar minnek</l-m> xbin, bella u <l-m>mhux belha</l-m>, taf ħafna <l-m>iktar milli</l-m> taf int, <l-m>indunat u</l-m> għalhekk tkellmet u telqet, <l-m>it-tort</l-m> huwa <l-m>biss tal-patrijarkat</l-m> u <l-m>mhux tiegħek</l-m>, sbejjaħ.</p>
<p><l-m>Qomt bid-dmija</l-m> fuq <l-m>l-Emporio</l-m> Armani Exchange <l-m>abjad silġ</l-m> li tatni <l-m>t-tfajla</l-m> fil-Milied u li għadni kif żanżant ilbieraħ. Ma <l-m>ridtx nilbsu</l-m> biex jibqa’ qisu ġdid. Inħares <l-m>lejn id-demm</l-m> u taqbadni diqa, imma <l-m>qed nipprova</l-m> naċċettah kemm jista’ jkun. Intih <l-m>il-ħin</l-m> tiegħu sakemm <l-m>fl-aħħar</l-m> jixba’ u jħallini darba <l-m>għal dejjem</l-m>.</p>
<p class="break"><span class="initial"><span class="dropcap drop-L">L</span><l-m>ill-missirijiet</l-m></span> u <l-m>l-ommijiet</l-m> ta’ <l-m>kull min</l-m> kellu jgħaddi <l-m>mill-istorja</l-m> tal-“ħabiba”<span class="pull">.</span> Ħabiba — kull tfajla li <l-m>qatt kelli</l-m> kemm meta <l-m>kont meqjus</l-m> liżbjana u kemm issa. Tipo, <l-m>il-ħbieb</l-m> li tieħdu <l-m>d-dar</l-m> kollha tkunu ħxejtuhom? Ġieli, ifhem, ġraw xi affarijiet ma’ ħbieb imma <l-m>mhux kollha</l-m> kemm huma; u jekk taf li hi <l-m>t-tfajla</l-m> tiegħi <l-m>għax ma</l-m> ssejħilhiex hekk? Għalfejn <l-m>kull relazzjoni</l-m> tiegħi tibqa’ tiġi meqjusa bħala ħbiberija? Mela, mara u <l-m>raġel li</l-m> mhux miżżewġin u ilhom jgħixu flimkien, jew tafu li huma koppja, issejħulhom miżżewġin għalkemm mhumiex, u lili għalkemm intom ċerti li <l-m>jien għarus</l-m> tibqgħu tirreferu <l-m>għat-tfajla</l-m> tiegħi ħabiba. U meta <l-m>kont żgħir</l-m> u kontu ssaqsuni jekk għandix “boyfriend”? Ġieli nara <l-m>toqol kbir</l-m> fl-ilsien ta’ ħafna nies, fosthom ġenituri, ħbieb u <l-m>nies oħrajn</l-m>, meta jiġu <l-m>biex jirreferu</l-m> għal xi ħaġa li <l-m>mhix naturali</l-m> għalihom. Dak <l-m>it-tip</l-m> nistħajjilhom għadhom kif taqqbu misluta fi lsienhom.</p>
<p class="break"><span class="initial"><span class="dropcap drop-I">I</span>lni</span> ma nikteb <l-m>żmien twil</l-m>. Nixtieq nikteb fuq waħda <l-m>mill-iktar</l-m> affarijiet importanti ta’ ħajti li għadni kif għaddejt minnha għaxart ijiem ilu, però kulma nista’ naħseb u nikteb dwaru bħalissa huma <l-m>cowboys qosra</l-m> bħali <l-m>fil-BMWs</l-m>, sigarett <l-m>fl-id</l-m> li <l-m>qed iżżomm</l-m> l-isteering disgħin <l-m>grad miċ-ċentru</l-m> tal-istonku <l-m>għall-minkeb</l-m> li jibqa’ ħiereġ <l-m>kemxejn barra</l-m> mit-tieqa. Polo <l-m>shirt tat-Tommy</l-m>, wiċċ ismar, qatgħa xagħar friska <l-m>tal-barbier</l-m> u <l-m>t-tfajla</l-m> iperfemminili <l-m>ftit pulzieri</l-m> ogħla <l-m>fis-seat</l-m> tal-passiġġier. <l-m>In-numru</l-m> tal-pjanċa LAJF. Hemm grupp ta’ nisa maskili li nilmaħ <l-m>madwar il-Belt</l-m>, ġeneralment <l-m>jien inkun</l-m> miexi u huma <l-m>fil-karozza</l-m>. Għandi xewqa kbira li <l-m>nsir nafhom</l-m>, niddokumentahom, ninkludihom <l-m>fl-arkivju</l-m> ta’ Rosa <l-m>Kwir imma</l-m> kif nibda m’għandix idea. <l-m>L-affarijiet</l-m> inħobb li jiġru organikament u <l-m>mhux sfurzati</l-m>, naf li jista’ <l-m>jkun proġett</l-m> bellezza kif <l-m>ukoll importanti</l-m> iżda huma jridu jkunu jixtiquh <l-m>dal-proġett</l-m> daqskemm nixtiequ jien. <l-m>Lil dawn</l-m> in-nisa-rġiel <l-m>kont nilmaħhom</l-m> meta <l-m>kont żgħir</l-m> u <l-m>kont inħossni</l-m> home mingħajr ma naf. Ma <l-m>stajtx nifhem</l-m>, jew nispjega lili nnifsi, għala <l-m>kien ikollhom</l-m> impatt <l-m>tant kbir</l-m> fuqi <l-m>dawn in-nies</l-m>. <l-m>L-attitudni</l-m> tagħhom ipermaskili ddejjaq <l-m>lill-maġġoranza</l-m> tan-nies li <l-m>kont nagħmilha</l-m> magħhom jien. <l-m>Kont nifhem</l-m> li xi <l-m>wħud minnhom</l-m> kienu forsi ġellidin, jew kif ġieli <l-m>kont tismagħhom</l-m> jgħidu, ta’ qattagħni. Jista’ <l-m>jkun li</l-m> hekk, imma <l-m>mhux kollha</l-m>, u għalkemm <l-m>kont żgħir</l-m> ġa <l-m>kont naf</l-m> li <l-m>dawn il-liżbjani</l-m>, nisa-rġiel, kienu jiġu meqjusa kollha <l-m>l-istess</l-m> bħal ħafna minoranzi. </p>
<p><l-m>Ir-raġuni</l-m> kienet <l-m>biss għax</l-m> dawn marru kontra <l-m>n-normi</l-m> konvenzjonali ta’ <l-m>x’għandha</l-m> tkun mara. Kienu ta’ theddida kemm <l-m>għall-irġiel</l-m> kif <l-m>ukoll għan-nisa </l-m>— għal raġunijiet differenti. Innutajt <l-m>ukoll li</l-m> sfortunatament kienu jiġu meqjusa bħala <l-m>nies koroh</l-m>. Kemm-il darba għaraft wiċċ diżgustat malli jilmaħ persuna hekk. Kulma <l-m>stajt nara</l-m> kien lili nnifsi fihom u qalbi qaltli li jgħidu <l-m>x’jgħidu</l-m> dwarhom, <l-m>dawn in-nies</l-m> estetikament kienu verament sbieħ; <l-m>il-maskulinità</l-m> kienu <l-m>qed jinterpretawha</l-m> ħafna <l-m>aħjar u</l-m> isbaħ <l-m>mill-irġiel</l-m> infushom. <l-m>Fil-każ</l-m> ta’ ġlied, <l-m>mhux qed</l-m> niġġustifika <l-m>l-vjolenza</l-m> imma <l-m>jien qatt</l-m> ma kelli għalfejn niġġieled; <l-m>twelidt komdu</l-m>, middle-class. <l-m>Mhux għax</l-m> f’<l-m>din il-klassi</l-m> m’<l-m>hemmx vjolenza</l-m> imma hemm <l-m>stil ta</l-m>’ vjolenza, hemm <l-m>stil ta</l-m>’ maskulinità, xorta tossika, imma kif <l-m>naqbad nispjega </l-m>— iktar “pulita”<span class="pull">,</span> <l-m>iktar ħaxxejja</l-m>. Hemm raġunijiet għala dak li <l-m>jkun jaġixxi</l-m> b’ċertu mod. <l-m>Minn fejn</l-m> ġejja dik <l-m>ir-rabja</l-m> jew aggressjoni?</p>
<p><l-m>Kont qed</l-m> naqra <em><l-m>In a</l-m> Queer Time &amp; Place: Transgender Bodies, Subcultural Lives</em> ta’ kittieb li vera nħobb, Jack Halberstam. <l-m>Fil-ktieb</l-m> jitkellem fuq <l-m>każ famuż</l-m> ta’ <l-m>Brandon Teena</l-m>, <l-m>raġel trans</l-m> li <l-m>kien ġie</l-m> stuprat u <l-m>maqtul fl-1993</l-m>. “<l-m>Mod wieħed</l-m> kif <l-m>l-istorja</l-m> ta’ <l-m>Brandon Teena</l-m> tista’ titqabad <l-m>mal-ħajjiet</l-m> misturin wara <l-m>l-isterjotipi</l-m> (ta’ white trash, ta’ <l-m>min jagħmilha</l-m> ta’ ġeneru ieħor) hu billi jingħata lok <l-m>lil uħud</l-m> min-nisa li <l-m>Brandon ħareġ</l-m> magħhom jispjegaw ruħhom u jartikolaw <l-m>ix-xewqiet</l-m> straordinarji tagħhom. <l-m>Fil-ġirja</l-m> medjatika <l-m>biex jinkixfu</l-m> l-motivazzjonijiet wara <l-m>l-mod</l-m> kif <l-m>Brandon għamilha</l-m> ta’ raġel, bosta <l-m>mir-rapporti</l-m> dwar <l-m>il-każ</l-m> injuraw <l-m>il-fatt</l-m> li <l-m>n-nisa</l-m> li ħareġ magħhom kienu, attivament, jippreferu <l-m>lil Brandon</l-m> minn irġiel konvenzjonalment maskili minkejja <l-m>l-fatt</l-m> li <l-m>din l-għażla</l-m> ma <l-m>kinitx toffrilhom</l-m> wisq vantaġġi soċjali. Tfajla wara <l-m>l-oħra</l-m> fil-filmat tikkaratterizza ’<l-m>l Brandon</l-m> bħala ġuvni <l-m>tal-fantażija</l-m>, ġuvni <l-m>tal-ħolm</l-m>, <l-m>raġel li</l-m> jaf ‘kif <l-m>xtaqet tiġi</l-m> ttrattata mara’<span class="pullsemi">.</span> Gina tiddeskrivih bħala romantiku, speċjali, jagħti <l-m>l-attenzjoni</l-m>, u Lana Tisdale ssejjaħlu, ‘il-ħolma ta’ <l-m>kull mara</l-m>’<span class="pullsemi">.</span> Nistgħu nikkonkludu li <l-m>Brandon issodisfa</l-m> u saħansitra ppromova <l-m>l-ideali</l-m> romantiċi li <l-m>t-tfajliet</l-m> tiegħu kkultivaw <l-m>dwar il-maskulinità</l-m>. <l-m>L-awtopreżentazzjoni</l-m> ta’ <l-m>Brandon għandha</l-m> tinqara, <l-m>skont jien</l-m>, bħala kritika li xxellef <l-m>il-maskulinitajiet</l-m> tal-klassi <l-m>tal-ħaddiema</l-m> bojod li kellu madwaru; iżda, <l-m>fl-istess</l-m> ħin, <l-m>l-imġiba</l-m> performattiva tiegħu ta’ maskulinità kavallereska hija implimentazzjoni makakka <l-m>tal-maskulinitajiet</l-m> hekk imsejħa rispettabbli <l-m>tal-klassi</l-m> medja li jirrappreżentaw <l-m>ideal romantiku</l-m> Amerikan <l-m>tal-irġulija</l-m>. <l-m>Mir-rapporti</l-m> li taw <l-m>in-nisa</l-m> dwar <l-m>ir-relazzjonijiet</l-m> tagħhom ma’ <l-m>Brandon nifhmu</l-m> li hu <l-m>mhux biss</l-m> offrielhom, intenzjonalment, trattament li ma setgħux jistennew <l-m>mill-ġuvintur</l-m> tal-lokal, iżda <l-m>wkoll irrikonoxxa</l-m> l-kumplessità kemm ta’ kif jifhmu lilhom infushom kif <l-m>ukoll tax-xewqiet</l-m> tagħhom.<span class="pullsemi">”</span></p>
<p><l-m>Sibt ktieb</l-m> ieħor jismu <em><l-m>Il-Ħabs:</l-m> L-Istorja <l-m>tal-Ħabsijiet</l-m> f’Malta <l-m>mill-1800</l-m></em>, ta’ <l-m>Edward Attard</l-m>. F’kapitlu minnhom <l-m>dwar il-ħabsin</l-m> nisa, <l-m>Attard jirrakkonta</l-m> l-istorja ta’ Marija Schembri magħrufa bħala “<l-m>ix-Xuxana</l-m>”<span class="pull">.</span> <l-m>Fl-1878</l-m> Schembri <l-m>kienet instabet</l-m> ħatja ta’ <l-m>qtil u</l-m> ntbagħtet <l-m>il-ħabs</l-m> għal għomorha. Dak <l-m>iż-żmien</l-m>, <l-m>il-ħabsin</l-m> nisa kienu jinżammu <l-m>l-Ospizio</l-m>, <l-m>il-Furjana</l-m>, iżda malli ntebħu li Marija kellha karatteristiċi maskili, ittrasferewha Corradino, <l-m>il-ħabs</l-m> tal-irġiel. <l-m>Francis Ebejer</l-m> kiteb fuqha <l-m>fir-rumanz</l-m> tiegħu <em><l-m>Il-Ħarsa</l-m> ta’ Rużann</em>. <l-m>L-istorja</l-m> sseħħ f’<l-m>Ħad-Dingli</l-m>, u <l-m>Ebejer isemmi</l-m> l-gruppi kriminali li kienu joperaw <l-m>madwar l-għerien</l-m> t’hemmhekk. <l-m>Lix-Xuxana</l-m> jsejħulha “dik <l-m>il-mara-raġel</l-m>” <l-m>fir-rumanz</l-m>. “Mara-raġel” normalment jintuża <l-m>biex jgħajru</l-m> ’<l-m>l-liżbjani </l-m>— kont għadni żgħir meta tgħallimt <l-m>x’verament</l-m> ifisser <l-m>dan it-terminu</l-m> u <l-m>lil min</l-m> kienu jgħiduh. <l-m>Kienet ukoll</l-m> l-ewwel darba li <l-m>fhimt kif</l-m> tista’ <l-m>tħoss l-uġigħ</l-m>, <l-m>is-sens</l-m> ta’ mistħija u <l-m>l-frustrazzjoni</l-m> kollha f’salt. Niftakarni nħossni <l-m>mifxul u</l-m> ma <l-m>nistax nifhem</l-m> kif <l-m>nies li</l-m> jien <l-m>kont narahom</l-m> daqshekk sbieħ u b’saħħithom kienu jitkellmu fuqhom b’<l-m>mod daqshekk</l-m> negattiv. Imma <l-m>jien ċert</l-m> li lili <l-m>n-nies</l-m> kienu jarawni bħala wieħed minnhom. <l-m>Domt ħafna</l-m> biex <l-m>mhux biss</l-m> naċċettah, imma nagħmlu tiegħi dak <l-m>it-terminu</l-m>, u nistħi <l-m>ngħid li</l-m> kien hemm <l-m>żmien meta</l-m> kont skomdu ħafna li <l-m>n-nies</l-m> kienu jarawni bħala “mara-raġel”<span class="pull">,</span> <l-m>tant li</l-m> kont <l-m>nasal nagħmel</l-m> li nista’ <l-m>biex nibdel</l-m> id-dehra tiegħi, sempliċiment minħabba <l-m>l-istigma</l-m> li kellha dik <l-m>il-kelma</l-m>. Nixtieq li ma <l-m>nibqax nirreferi</l-m> iktar <l-m>għax-Xuxana</l-m> bħala mara, <l-m>fis-singular</l-m> femminil, imma bħala gwerrieri trans — WARRIOR — li kellhom jissieltu <l-m>man-normi</l-m> tas-soċjetà <l-m>biex ikampaw</l-m>. <l-m>Mhux qed</l-m> infaħħarhom <l-m>għall-kriminalità</l-m> tagħhom, imma ma <l-m>rridx nirriduċihom</l-m> biss <l-m>għal sempliċiment</l-m> qattiela. Ħajjithom <l-m>żgur kienet</l-m> ikkumplikata, <l-m>żgur li</l-m> l-espressjoni <l-m>tal-ġeneru</l-m> tagħhom ma <l-m>kienx jinżel</l-m> tajjeb dak <l-m>iż-żmien</l-m>. <l-m>Fis-seklu</l-m> 21, <l-m>in-nies</l-m> għadhom jistmerru <l-m>lil dawk</l-m> li ma jikkonformawx <l-m>mal-ġeneru</l-m>. U <l-m>dawn ta</l-m>’ kuljum għadhom iħabbtu wiċċhom ma’ sitwazzjonijiet ta’ periklu <l-m>għal ħajjithom</l-m>. Aħseb u ara kemm <l-m>kienet iebsa</l-m> l-ħajja <l-m>għax-Xuxana</l-m> dak <l-m>iż-żmien</l-m>.</p>
<p><l-m>Fil-fatt</l-m>, bħalissa <l-m>qed nirriċerka</l-m> films li huma <l-m>fl-ispettru</l-m> ta’ maskulinità trans, <l-m>peress li</l-m> avviċinawni <l-m>mill-Otherness</l-m> Archive <l-m>biex nikkollabora</l-m> magħhom. <l-m>Dan huwa</l-m> arkivju viżiv li jiddokumenta <l-m>films kwir</l-m> u <l-m>l-pijunieri</l-m> taċ-ċinematografija kwir, u huwa <l-m>wkoll spazju</l-m> għal <l-m>films kontemporanji</l-m> kwir. <l-m>Dis-sena</l-m> l-fokus qiegħed fuq <l-m>l-esperjenza</l-m> trans maskili. <l-m>Dan l-arkivju</l-m> jinteressani <l-m>għax jisfida</l-m> ċ-ċensura storika ta’ temi omosesswali, <l-m>trans u</l-m> razzjali, u minflok, jenfasizzahom bħala rappreżentazzjonijiet <l-m>tal-kunċett</l-m> ta’ “otherness” li jistħoqqilhom <l-m>l-istess</l-m> rikonoxximent, jekk <l-m>mhux iktar</l-m>. Otherness. <l-m>Bil-Malti</l-m> diffiċli nittraduċiha b’kelma waħda; ikolli nagħti tifsira minflok: dik <l-m>il-kwalità</l-m> li tenfasizza <l-m>d-differenza</l-m>. Għalissa se ngħidha <l-m>bl-Ingliż:</l-m> Otherness. Nixtieq insibha <l-m>bil-Malti</l-m> daqskemm hi użata <l-m>fit-testi</l-m> li naħdem bihom. Forsi alterità? Jew dik “alterity”? Insomma, <l-m>permezz ta</l-m>’ <l-m>dawn ir-rappreżentazzjonijiet</l-m>, iċ-ċinema <l-m>kwir qed</l-m> jirnexxilu jidħol f’narrattivi u suġġettivitajiet li jagħmlu <l-m>l-esperjenza</l-m> ċinematografika <l-m>iktar rikka</l-m>.</p>
<p class="break"><span class="initial"><span class="dropcap drop-R">R</span>abja</span> u aggressjoni u wġigħ. Kważi <l-m>tliet ġimgħat</l-m> wara <l-m>l-operazzjoni</l-m>. Uġigħ <l-m>mhux bħall-ewwel</l-m> ġimgħa, imma sidri għadu juġagħni sew. <l-m>L-irjus</l-m> tal-bżieżel <l-m>inqas suwed</l-m>, u <l-m>l-Bactroban</l-m> qed jirnexxili nagħmlu mingħajr ħlewwa ta’ qalb, biki u qrid. Iżda <l-m>l-kbir</l-m> kien għadu ġej <l-m>għax il-kirurgu</l-m> tani eżerċizzju <l-m>ġdid x</l-m>’nagħmel, u <l-m>dan ferm</l-m> agħar. <l-m>Irrid nimmassaġġa</l-m> l-iscar tissue ta’ <l-m>madwar sidri</l-m>. (Fittixt “<l-m>scar tissue</l-m>” <l-m>bil-Malti</l-m> u <l-m>sibt li</l-m> jgħidulha “merk”<span class="pull">.</span> Kelma stramba u ġdida għalija. <l-m>Din veru</l-m> jużawha <l-m>n-nies</l-m>?) <l-m>Irrid nagħmel</l-m> dan <l-m>għal sitt</l-m> ġimgħat sħaħ sakemm nerġa’ <l-m>mmur narah</l-m>. <l-m>L-uġigħ</l-m> tiegħi <l-m>mhux għal</l-m> dejjem u <l-m>daqt inqażżeż</l-m> lil kulħadd <l-m>indur u</l-m> nippoża b’żaqqi barra. Imma <l-m>għal xi</l-m> wħud <l-m>dan mhux</l-m> il-każ. Bi sfortuna kbira, Samantha, oħti <l-m>t-tewmija</l-m> u <l-m>l-iktar</l-m> persuna għażiża f’ħajti, għandha marda kronika, fibromalġija <l-m>biex inkun</l-m> eżatt. Marda <l-m>taż-żobb</l-m>. Oħti reġgħet rebħitha <l-m>s-sodda</l-m>.</p>
<p>Samantha mara <l-m>mill-isbaħ</l-m>, <l-m>minn ġewwa</l-m> u barra. Meta <l-m>kienet żgħira</l-m> hi <l-m>kienet l-imqarba</l-m> minna <l-m>t-tnejn</l-m>. Veru konna kwieti, imma hi <l-m>kienet ftit</l-m> iktar fuq tagħha <l-m>għax jien</l-m> kont mistħi, dejjem imħasseb u <l-m>ftit li</l-m> xejn kliem. <l-m>Il-biċċa</l-m> l-kbira konna ningwalawha ħafna, ġieli spiċċajna niġġieldu a la <l-m>Power Rangers</l-m>, ħabba <l-m>r-remote</l-m> jew <l-m>il-kompjuter</l-m>. Imma, meta konna niġu <l-m>fit-trouble</l-m> ma’ missieri u ommi, konna nsiru ħaġa waħda. Ilna magħluqin <l-m>id-dar</l-m> xi <l-m>sitt ijiem</l-m>. <l-m>L-uġigħ</l-m> reġa’ sabha, kulma rnexxielha tiskappah <l-m>tlett ijiem</l-m>, wara ġimagħtejn sħaħ <l-m>għand ommi</l-m> fis-sodda. <l-m>Il-kliem</l-m> “għajejt, xbajt, <l-m>x’qed</l-m> nagħmel hawn, <l-m>din mhix</l-m> ħajja” jinstema’ f’widnejja <l-m>bħal dak</l-m> il-ħoss li jibqa’ f’widnejk wara <l-m>lejl mużika</l-m> trance. Wiċċha <l-m>jbiddel il-kulur</l-m> minn <l-m>isfar għal</l-m> griż u <l-m>abjad f</l-m>’temp ta’ sekonda, għajnejha mbikkmin, imdejqin, iffrustrati u rrabjati. U aħna anki meta jkollna wġigħ ta’ <l-m>ras ingergru</l-m> u ġieli anki nieqfu <l-m>minn dak</l-m> li nkunu <l-m>qed nagħmlu</l-m>, aħseb u ara tqatta’ parti kbira <l-m>minn ħajtek</l-m> muġugħ. Uġigħ <l-m>sadist insejjaħlu</l-m> jien, <l-m>sadist mingħajr</l-m> il-kunsens, eteronormattiv <l-m>għal alla</l-m> tiegħu. F’<l-m>għoxx il-liba</l-m> wġigħ. Inbusha, inżommilha jdejha, nidlikha <l-m>bil-Bio</l-m> Oil, <l-m>l-istess</l-m> wieħed li nuża <l-m>biex nimmassaġġa</l-m> sidri. <l-m>L-ebda</l-m> minn <l-m>dawn ma</l-m> jtaffu <l-m>l-uġigħ</l-m>, kemm <l-m>jien u</l-m> kemm hi nafuh dan. <l-m>X’taqbad</l-m> tagħmel? Ħafna ma jifhmuhiex persuna <l-m>bħal oħti</l-m>. Jippreferu joqogħdu fuq dik <l-m>l-istorja</l-m> fuq <l-m>l-Instagram</l-m> ta’ dik <l-m>il-ġurnata</l-m> ħanina li berkitha <l-m>bil-get-out-of-pain</l-m> card. Veru <l-m>tidher tajba</l-m>, jgħidulha. Ma jemmnukx, hux, li tbati <l-m>minn dal-uġigħ</l-m> għax jarawk <l-m>fl-istorja</l-m> rasek ’<l-m>l isfel</l-m> jew f’xi “<l-m>child pose</l-m>”<span class="pull">,</span> jew iżżegleg sormok bi drink f’idejk, b’xufftejk impittrin, b’daħqa sabiħa. Imma għajnejk <l-m>ħadd ma</l-m> jafhom daqskemm nafhom jien, dak <l-m>il-mument</l-m> f’dik <l-m>l-istorja</l-m> kemm <l-m>jien u</l-m> kemm <l-m>int nafu</l-m> kemm nixtiequ nwaqqfu <l-m>l-ħin</l-m> fuq <l-m>dan il-vultaġġ</l-m> ta’ wġigħ, uġigħ li jħallik tkompli b’ħajtek <l-m>għax sar</l-m> sapportabbli <l-m>fejn l-uġigħ</l-m> l-ieħor. </p>
<p class="enjambed">Cocktail ta’ pirmli</p>
<p class="enjambed">Vogues </p>
<p class="enjambed">Minute steak </p>
<p class="enjambed">Orżata <l-m>bil-lumi</l-m></p>
<p class="enjambed">Ilma kiesaħ</p>
<p class="enjambed"><l-m>Ġiex imħaded </l-m></p>
<p class="enjambed"><l-m>Walker proprjetà</l-m> tal-Mater Dei</p>
<p class="enjambed">Uġigħ</p>
<p class="enjambed"><l-m>Tas-saqajn</l-m>, widnejn, idejn, ras, għajnejn, qalb</p>
<p class="enjambed">Dmugħ, eżasperazzjoni, spażmu</p>
<p class="enjambed">Spażmu</p>
<p class="enjambed">Isteriżmu </p>
<p class="enjambed"><l-m>Il-Fendi</l-m> żanżannieh </p>
<p><l-m>Fl-aħħar</l-m> waqajna bih </p>
<p>Samurai Butterfly.</p>
<p>Darba meta <l-m>kont żgħir</l-m> veru <l-m>xtaqt naqbad</l-m> farfett f’idi. Ma <l-m>ġinix f</l-m>’moħħi li <l-m>dan kien</l-m> jiżen <l-m>biss 500mg</l-m>. Immaġina <l-m>tkun miexi</l-m> meta f’daqqa waħda oġġetti massivi darbtejn <l-m>id-daqs</l-m> ta’ <l-m>blalen tal-bowling</l-m> jitgaraw fuqek <l-m>minn fuq</l-m> għal isfel. <l-m>Tal-biża</l-m>’<span class="pullsemi">,</span> le? <l-m>L-istess</l-m> ħaġa <l-m>għal farfett</l-m> meta <l-m>s-sema</l-m> jobżoq taqtira xita ta’ xi 70mg. <l-m>Farfett ma</l-m> jmutx jekk tiddeċiedi taqbdu persuna li taf <l-m>x’qed</l-m> tagħmel, <l-m>bħal lepidotterologu</l-m>, imma ta’ <l-m>tifel żgħir</l-m> li <l-m>kont ma</l-m> kelli <l-m>l-ebda</l-m> idea kif nagħmel dan. Għadni niftakar <l-m>ċar ħafna</l-m> l-ewwel u <l-m>l-aħħar</l-m> qtil tiegħi ta’ farfett. Jew meta għorokt <l-m>il-petala</l-m> ta’ fjura <l-m>bejn is-swaba</l-m>’ ta’ idi sakemm spiċċat <l-m>fix-xejn</l-m>. <l-m>Ix-xokk</l-m>, <l-m>is-sorpriża</l-m> li <l-m>ħadt kienu</l-m> kbar iżda <l-m>kien wisq</l-m> tard <l-m>biex insalva</l-m> mqar biċċa ta’ ġewnaħ, ta’ petala.</p>
<p>Ġwinħajk bħalissa <l-m>iktar qishom</l-m> dawk <l-m>tal-anġli</l-m> li tara <l-m>fil-festa</l-m>, immuskulati, b’saħħithom imma ma jtirux. Cybertonian butterfly nixtieqek kont, <l-m>tal-ħadid</l-m>. F’għajnejja, f’moħħi, dejjem <l-m>ittir narak</l-m>, anki meta ġismek <l-m>ikun ferut</l-m>, <l-m>minfud mil-lanez</l-m>. Frida Kahlo <l-m>spjegat l-uġigħ</l-m> bil-pittura tagħha “The <l-m>Wounded Deer</l-m>” u lilek ħa nsejjaħlek “My <l-m>Wounded Butterfly</l-m>”<span class="pull">.</span> Nixtieq li dawk <l-m>il-lanez</l-m> kienu ta’ Kupidu <l-m>għax probabbli</l-m> kieku <l-m>mhux uġigħ</l-m> qed <l-m>tħoss imma</l-m> mħabba <l-m>bl-addoċċ</l-m>. Niġi ħdejk kuljum, nieħdok tpejjep sigarett <l-m>fil-gallarija</l-m>. “Ejja mmorru sa Cafe <l-m>del Mar</l-m>,<span class="pullsemi">”</span> jgħidlek missieri. <l-m>Biex nieħdok</l-m> mis-sodda <l-m>sal-gallarija</l-m> nagħmlu <l-m>pit-stop</l-m> għal fuq <l-m>is-sufan</l-m>. F’<l-m>id waħda</l-m> għandi <l-m>t-tazza</l-m> bl-orżata, lighter, u <l-m>pakkett Vogue</l-m>, u <l-m>fl-id</l-m> l-oħra nżommok <l-m>minn qaddek</l-m> ħalli <l-m>żgur ma</l-m> taqagħlix. Nixtieq nerfgħek imma sidri ma jiflaħx strapazz għalissa. Nikxiflek sidri kuljum, u nistaqsik jekk <l-m>hux qed</l-m> jikbruli lura. Imwerwer minnha <l-m>dil-ħaġa</l-m>, <l-m>dil-ħolma</l-m> ħlomtha <l-m>iktar minn</l-m> darba kemm ilni li għamilt <l-m>l-operazzjoni</l-m>. <l-m>In-nefħa</l-m> normali, naf. Qalli <l-m>l-professur</l-m>, <l-m>fittixt fuq</l-m> Google, tkellimt ma’ sħabi li ġa għamlu bħali. Nieqaf <l-m>neqred meta</l-m> nisimgħek tgħidli kemm <l-m>jien ħelu</l-m> u kemm <l-m>int ferħana</l-m> għalija. Nerġa’ <l-m>nilbes il-compression</l-m> vest, u niġi fuq <l-m>is-sodda</l-m> maġenbek. </p>
<p>Naħseb fik oħt, u f’dawk <l-m>in-nies</l-m> li <l-m>l-lejl</l-m> iġibilhom biża’ u agunija. Nimmaġinak rieqda mingħajr uġigħ, moħħok mistrieħ, ħolm sabiħ. Imma bi dwejjaq <l-m>kbar f</l-m>’qalbi naf li probabbli <l-m>qed tokrob</l-m> fil-friex, idejk f’<l-m>idejn ommi</l-m> fid-dlam u <l-m>s-skiet</l-m>.</p>
<p>Sbejħa <l-m>tal-Junk</l-m> Yard.</p>
<p><l-m>Id-dwal</l-m> sħan <l-m>tal-karozza</l-m> flimkien <l-m>mal-qamar</l-m> kwinta jdawlu <l-m>s-saqqu</l-m> f’<l-m>nofs junk</l-m> yard mimlija metall, tajers, tapizzerija, u marki organiċi <l-m>taż-żejt</l-m>. <l-m>Il-friex</l-m> jintefgħu fuq <l-m>iż-żrar</l-m> simili <l-m>għad-drappijiet</l-m> li tara <l-m>fil-pitturi</l-m> tar-Rinaxximent. <l-m>Il-ħoss</l-m> tal-magna ttektek, <l-m>il-grillu</l-m> jiddi, u <l-m>int mixħuta</l-m> taħt <l-m>il-friex</l-m> b’facecloth fuq moħħok, high <l-m>għal Alla</l-m> tiegħek, missieri u ommi <l-m>t-tnejn</l-m> ħdejk imbellhin, imbikkmin <l-m>bl-inkwatru</l-m> tal-Madonna u <l-m>l-Bambin</l-m> fuqhom, riħa ta’ kannabis toqtol, żlieġ, daħna u silenzju mimli wġigħ.</p>
<p>Ma <l-m>nistax norqod</l-m> imma għajjien. <l-m>Il-pjanti</l-m> reqdin, <l-m>id-dwal</l-m> uħud <l-m>ftit mixgħulin</l-m> oħrajn <l-m>ftit mitfijin</l-m>, karozza tinstema’ <l-m>fil-bogħod</l-m> u <l-m>l-muturi</l-m> tal-aircondition jikkompetu <l-m>mal-kelb</l-m> jinbaħ u <l-m>l-friġġ</l-m> tgerger qisha żaqqi meta ma nitmagħhiex. <l-m>Il-lejl</l-m> jinstema’ sabiħ u romantiku, melankoniku, idi <l-m>bejn kuxxtejja</l-m> ssir parti <l-m>mill-orkestra</l-m> rrejżjata bi <l-m>speed li</l-m> jlaħħaqha ma’ <l-m>tal-Honda</l-m> Civic.</p>
<p><l-m>Id-daħqa</l-m> tiegħek ta’ eżasperazzjoni, flimkien <l-m>man-nifsijiet</l-m> li <l-m>kont għadek</l-m> kif <l-m>ġbidt mill-vape</l-m>, intilfu <l-m>mal-lejl</l-m>, iżda f’<l-m>widnejn ħuk</l-m> baqgħu jidwu anki wara jumejn.</p>
<p class="break"><span class="initial"><span class="dropcap drop-I">I</span><l-m>x-xahar</l-m></span> ta’ Ġunju. Li <l-m>jfisser li</l-m> hawn xebgħa <l-m>tfal lesti</l-m> għaż-żwieġ. Purċissjoni ta’ <l-m>nies qosra</l-m> bi <l-m>lbies abjad</l-m> u beige, frilli u domni, u żraben <l-m>tat-tibdila</l-m>, <l-m>mixjin b</l-m>’passi żgħar u mgħaġġlin jitqatlu <l-m>mas-sħana</l-m> li ħierġa <l-m>mill-asfalt</l-m>, issa <l-m>waslet viċin</l-m> tat-taraġ <l-m>tal-parroċċa</l-m>, <l-m>bil-lest</l-m> għaż-żwieġ u <l-m>għal close-up</l-m> ħelu ta’ ritratt. <l-m>Il-qniepen</l-m>, <l-m>it-talb</l-m>, <l-m>it-trance</l-m> ħiereġ <l-m>mis-subwoofer</l-m> tal-karozza li kellha <l-m>ddur mar-roundabout</l-m> għax hekk ordnalha <l-m>l-pulizija</l-m>, u <l-m>r-riħa</l-m> tal-Maxims jerġgħu joħduni lura <l-m>għal meta</l-m> jien <l-m>ukoll kont</l-m> wieħed <l-m>minn dawn</l-m> in-nies qosra lesti għaż-żwieġ. Nixtieq li nerġa’ lura u nlibbisni <l-m>bil-ġlekk</l-m> u <l-m>l-qalziet</l-m>. <l-m>Iż-żwieġ</l-m> ma <l-m>nemminx fih</l-m>. Iżda narah skuża tajba <l-m>għal party</l-m>, ilbies, karozzi, żwiemel, żfin, u fjuri sbieħ.</p>
<p class="enjambed">Ostji</p>
<p class="enjambed">Inbid</p>
<p class="enjambed">Kannapè </p>
<p>G&amp;T</p>
<p><l-m>Il-maskulinità</l-m> studjajtha sew <l-m>minn meta</l-m> kont żgħir. Nifli <l-m>kull dettall</l-m> għalkemm ħafna ġesti kienu jiġuni naturali. Ħafna <l-m>rġiel tarahom</l-m> jaqbdu jew iżommu <l-m>l-gremxula</l-m>, <l-m>is-serp</l-m>, <l-m>il-bebbuxu</l-m> tagħhom. <l-m>Bħal meta</l-m> tarbija <l-m>tmiss widnejn</l-m> ommha. Jien, <l-m>dal-aħħar</l-m>, <l-m>qed noqgħod</l-m> naqbdu <l-m>l-bebbuxu</l-m> fantażma tiegħi, <l-m>għax il-ħin</l-m> kollu sħun. Ma <l-m>naqbdux biex</l-m> nuri <l-m>d-dominanza</l-m>, imma forsi <l-m>biex <l-m>nikkalma</l-m> <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><a href="https://www.worldcat.org/title/56413383"><l-m>In a</l-m> Queer Time &amp; Place: Transgender Bodies, Subcultural Lives</a> ta’ Jack Halberstam huwa ppubblikat <l-m>minn NYU</l-m> Press, 2005. <a href="https://www.worldcat.org/title/1332827115"><l-m>Il-Ħabs:</l-m> L-Istorja <l-m>tal-Ħabsijiet</l-m> f’Malta (1800-2000)</a> ta’ <l-m>Edward Attard</l-m> huwa maħruġ <l-m>minn PEG</l-m>, 2007 (2000). <a href="https://www.worldcat.org/title/839726127"><l-m>Il-Ħarsa</l-m> ta’ Rużann</a> (1985) ħareġ f’ħafna edizzjonijiet <l-m>minn Klabb</l-m> Kotba Maltin, <l-m>l-aħħar</l-m> waħda <l-m>fl-2011</l-m>.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’<l-m>dan il-ġurnal</l-m>.</p>
<p><l-m>Din is-silta</l-m> meħuda <l-m>mill-ewwel</l-m> abbozz ta’ <em>Qarn</em>, <l-m>memoir ta</l-m>’ Romeo <l-m>Roxman Gatt</l-m> li se jiġi ppubblikat <l-m>fl-2025</l-m> minn Aphroconfuso, <l-m>bl-għajnuna</l-m> tal-Fond <l-m>tal-Ktieb</l-m> Malti <l-m>tal-Kunsill</l-m> Nazzjonali <l-m>tal-Ktieb</l-m>.</p>
				</aside>
			</section>
			<section id="grid-max-panel-right-bottom">
				
				
				
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Qarn">
		
		
		
		<ul class="promo-list">
	
	
		

<li >
	<a class="promo lulju-2023 promo-storja story-15" href="/rowena-grech-medusa/" onclick="_paq.push(['trackEvent', 'Promo', 'minn: Qarn', 'għal: Medusa', 1]);">
		<header>
	<ul>
	
		<li class="header-label">Lulju 2023</li>
	
	
	</ul>
	
		<h1>
			Medusa
			
		</h1>
	
	
<h2>
	
	
		
		
			
				
					<span class="author">Rowena Grech</span>
</h2>

	
</header>

		<div class="body-text">
			
				<p>Ilni <l-m>qassis ta</l-m>’ Atena seba’ snin. <l-m>Ir-rutina</l-m> ta’ kuljum hija <l-m>l-manna</l-m> tiegħi. Niltaqgħu erba’ <l-m>darbiet tul</l-m> il-ġurnata <l-m>sabiex qima</l-m> nagħtu <l-m>lil din</l-m> il-protettriċi tagħna <l-m>permezz ta</l-m>’ poeżija mlissna f’melodiji u ritmi tnabar. B’<l-m>kollox bqajna</l-m> tnax. Ħafna huma <l-m>t-tfajliet</l-m> li jidħlu iżda <l-m>ftit huma</l-m> t-tfajliet li jibqgħu.</p>
			
		</div>
		
	</a>
</li>

	
		

<li >
	<a class="promo awwissu-2023 promo-esej story-19" href="/omar-nshea-bil-moħbi-fil-beraħ/" onclick="_paq.push(['trackEvent', 'Promo', 'minn: Qarn', 'għal: Bil-Moħbi fil-Beraħ', 2]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		<h1>
			Bil-Moħbi <l-m>fil-Beraħ</l-m>
			
		</h1>
	
	
<h2>
	
	
		
		
			
				
					<span class="author">Omar <l-m>N’Shea</l-m></span>
</h2>

	
</header>

		<div class="body-text">
			
				<p>Lejn <l-m>it-tmiem</l-m> tas-seklu għoxrin, jiġifieri <l-m>fis-snin</l-m> tmenin u disgħin f’Malta, irġiel li kienu jfittxu intimità ma’ <l-m>rġiel oħra</l-m> għamlu patroċinju ta’ spazji pubbliċi definiti — bħal latrini, ġonna, u bajjiet — primarjament <l-m>għal għanijiet</l-m> ta’ intimità fiżika u sesswali iżda <l-m>wkoll bħala</l-m> spazji <l-m>fejn ħafna</l-m> setgħu jkunu <l-m>queer mingħajr</l-m> ma jħabbtu wiċċhom ma’ intolleranza u theddid. <l-m>It-tendenza</l-m> li <l-m>tfittex l-intimità</l-m> fi spazji pubbliċi <l-m>kienet maqsuma</l-m> ma’ ħafna pajjiżi <l-m>lil hinn</l-m> mill-gżira <l-m>tal-Mediterran</l-m>, ovvjament, iżda <l-m>l-kuntest</l-m> lokali ta lok <l-m>għal użu</l-m> partikolari <l-m>tal-ispazju</l-m> ddeterminat <l-m>mill-attributi</l-m> tal-post innifsu. <l-m>In-nisa</l-m> u <l-m>l-irġiel</l-m> bejniethom <l-m>ukoll kienu</l-m> jfittxu postijiet <l-m>fejn jistgħu</l-m> jkunu fiżikament intimi — jew <l-m>għax kienu</l-m> għadhom jgħixu <l-m>mal-ġenituri</l-m>, jew <l-m>għax kienu</l-m> qed jaqilbuha <l-m>lill-mara</l-m> jew <l-m>lir-raġel</l-m>.</p>
			
		</div>
		
	</a>
</li>

	
		

<li >
	<a class="promo mejju-2023 promo-storja story-5" href="/ryan-falzon-reċti-tal-kbar-parties-tat-tfal/" onclick="_paq.push(['trackEvent', 'Promo', 'minn: Qarn', 'għal: Reċti tal-Kbar, Parties tat-Tfal', 3]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		<h1>
			Reċti <l-m>tal-Kbar</l-m>, <l-m>Parties tat-Tfal</l-m>
			
		</h1>
	
	
<h2>
	
	
		
		
			
				
					<span class="author">Ryan Falzon</span>
</h2>

	
</header>

		<div class="body-text">
			
				<p>Mhux faċli tikteb fuq Malta. M’għadux faċli tikteb fuq Malta, jekk <l-m>qatt kien</l-m>. Faċli tpinġi ’<l-m>l Malta</l-m> tribujiet, <l-m>il-blu</l-m> professjonisti, <l-m>il-ħomor</l-m> bl-ispanner f’idhom u <l-m>l-boilersuit</l-m> żejtnija, <l-m>Maltin kontra</l-m> Għawdxin, <l-m>tan-North</l-m> u <l-m>tas-South</l-m>, <l-m>tal-Belt</l-m>, <l-m>tal-Kottonera</l-m>, <l-m>iż-Żwieten</l-m>, ta’ wara <l-m>l-mina</l-m>. Faċli <l-m>l-antieroj</l-m> ħalliem iħobb <l-m>lil Malta</l-m> kif jaf hu, iħanbaq <l-m>l-ideat</l-m> irħas tiegħu ta’ nibnu <l-m>pont imsaddad</l-m> bejn <l-m>iż-żewġ</l-m> gżejjer b’waqfa Kemmuna, inħallsu <l-m>lin-nisa</l-m> jikkuntentaw ikabbru <l-m>ż-żejżiet</l-m> ħalli nkunu ferħanin u kulħadd iċarrat ħalqu.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [{"author":"Romeo Roxman Gatt","storyId":"8","monthYear":"Mejju 2023","pageSlug":"romeo-roxman-gatt-qarn","podcastLengthMinutes":54,"podcastNote":null,"reportingTitle":"Qarn","sequenceEpisodeNumber":null,"sequenceEpisodeTitle":null,"title":"Qarn","type":"Memoir","url":"https://assets.pippa.io/shows/63ef6b4c3642ca00119bcf72/1691652233105-adc8fec5640d37a260d5cf1b92828059.mp3"}] };
		author = "Romeo Roxman Gatt" || null;
		collections = "" || null;
		monthYear = "mejju-2023" || null;
		podcastUrl = "https://assets.pippa.io/shows/63ef6b4c3642ca00119bcf72/1691652233105-adc8fec5640d37a260d5cf1b92828059.mp3";
		reportingTitle = "Qarn" || null;
		sequenceEpisodeNumber = null;
		sequenceEpisodeTitle = null;
		storyId = "8" || null;
		storyType = "Memoir" || null;
		pageTitle = "Qarn" || null;
		translator = null;
		wordcount = 7292 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="romeo-roxman-gatt-qarn">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/romeo-roxman-gatt-qarn.png" width="180" height="180" alt="QR code" /></div>
		<div id="url">https://aphroconfuso.mt/romeo-roxman-gatt-qarn/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
