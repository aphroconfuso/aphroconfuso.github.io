<!doctype html>
<html lang="mt" translate="no">

	<head>
		<meta charset="utf-8">
		
	<title>Joey Tilbes, it-Tabù Tinża&#39; ta’ Omar N’Shea · Aphroconfuso</title>
	<meta content="Joey kienet tinżel imlibbsa u mpittra, saff eyeshadow abjad mad-dawra, faxx lapes max-xfar, u kulur skur ilellex fuq il-kappell t’għajnejha. Gloss u glitter aħmar, ras nokkli bil-backcombing u l-ġnub miġbudin u llixxati lura b’pettne tad-djamantini. Meta kienet tilbes ta’ mara, kienet tħobb tagħżel xi libsa tal-Haro, li kellhom ħanut tal-ħwejjeġ Tas-Sliema, moda impurtata f’Malta minn familja Anglo-Iżraeljana li kienu jgħixu hawn. Kellhom stabbiliment tal-ħwejjeġ ieħor il-Belt, u r-restorant LeRoy ġewwa Tigné. Lil din il-familja tal-Haro, iz-zija t’ommi, Salvina kienet għall-ewwel isseftrilhom u mbagħad bdiet tieħu ħsieb it-tfal tagħhom għax kienet taf titkellem bl-Ingliż. Kienet fuq tagħha u ommi dejjem tiġri magħha u ġieli kienet tmur magħha għandhom. Din id-dar lil ommi fetħitilha orizzonti ġodda u internazzjonali ħafna, u l-Haro kien nissel fiha sens ta’ moda, avolja qliezet u qomos tal-irġiel biss kienet tilbes. Junior, imma, kien galantom u jberbaq sew fuq Antoinette u l-gwardarobbi tal-Iklin kienu kmamar sħaħ fil-basement tad-dar, li fil-weekend spiss jispiċċaw mimlijin sinjorini jitpittru quddiem mera rettangolari kollha bozoz mad-dawra u ħwejjeġ, parrokki, u tkaken għaddejjin minn id għall-oħra ħa jaraw min se jilbes xiex. Antoinette kellha mijiet ta’ lbiesi, tant li ġieli l-kontestanti tax-shows bħal Miss Sunshine kienu jilbsu kważi biss ħwejjeġ mill-gwardarobba tagħha, qisha l-benefattriċi tat-travestì. Wara joħorġu jiżżagħblu l-Hungry Tiger u jiġu lura l-għada, kulħadd daħna, kollha daħq, żuffjett, ikkampjar, riħa ta’ xorb u sigaretti, u min jorqod ’l hemm u min jorqod ’l hawn. Imma l-parrokki kienu dejjem jidħlu lura ġol-kaxxi tal-kartun roża b’ħabel gold biex iġġorrhom minnu, imqiegħda hemm ġew fuq irjus tondi tal-ġablow li fuqhom Joey kienet tpinġi għajnejn, imnieħer u xufftejn bil-make-up t’Antoinette, u meta jiġu lura miż-żagħbil tal-lejl, kienet taqla’ l-eyelashes foloz u twaħħalhom fuqha. Il-parrokki kienu joħduhom darba fix-xahar il-Village Gossip, għand Manwel u l-Mimì, għal wash u blow dry." name="description">
	<meta property="og:image" content="https://aphroconfuso.mt/stampi/social_hungry_tiger_d0019a504d.jpg">
	
		<meta name="author" content="Omar N’Shea">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Joey Tilbes, it-Tabù Tinża&#39; ta’ Omar N’Shea">
	<meta name="twitter:description" content="Joey kienet tinżel imlibbsa u mpittra, saff eyeshadow abjad mad-dawra, faxx lapes max-xfar, u kulur skur ilellex fuq il-kappell t’għajnejha. Gloss u glitter aħmar, ras nokkli bil-backcombing u l-ġnub miġbudin u llixxati lura b’pettne tad-djamantini. Meta kienet tilbes ta’ mara, kienet tħobb tagħżel xi libsa tal-Haro, li kellhom ħanut tal-ħwejjeġ Tas-Sliema, moda impurtata f’Malta minn familja Anglo-Iżraeljana li kienu jgħixu hawn. Kellhom stabbiliment tal-ħwejjeġ ieħor il-Belt, u r-restorant LeRoy ġewwa Tigné. Lil din il-familja tal-Haro, iz-zija t’ommi, Salvina kienet għall-ewwel isseftrilhom u mbagħad bdiet tieħu ħsieb it-tfal tagħhom għax kienet taf titkellem bl-Ingliż. Kienet fuq tagħha u ommi dejjem tiġri magħha u ġieli kienet tmur magħha għandhom. Din id-dar lil ommi fetħitilha orizzonti ġodda u internazzjonali ħafna, u l-Haro kien nissel fiha sens ta’ moda, avolja qliezet u qomos tal-irġiel biss kienet tilbes. Junior, imma, kien galantom u jberbaq sew fuq Antoinette u l-gwardarobbi tal-Iklin kienu kmamar sħaħ fil-basement tad-dar, li fil-weekend spiss jispiċċaw mimlijin sinjorini jitpittru quddiem mera rettangolari kollha bozoz mad-dawra u ħwejjeġ, parrokki, u tkaken għaddejjin minn id għall-oħra ħa jaraw min se jilbes xiex. Antoinette kellha mijiet ta’ lbiesi, tant li ġieli l-kontestanti tax-shows bħal Miss Sunshine kienu jilbsu kważi biss ħwejjeġ mill-gwardarobba tagħha, qisha l-benefattriċi tat-travestì. Wara joħorġu jiżżagħblu l-Hungry Tiger u jiġu lura l-għada, kulħadd daħna, kollha daħq, żuffjett, ikkampjar, riħa ta’ xorb u sigaretti, u min jorqod ’l hemm u min jorqod ’l hawn. Imma l-parrokki kienu dejjem jidħlu lura ġol-kaxxi tal-kartun roża b’ħabel gold biex iġġorrhom minnu, imqiegħda hemm ġew fuq irjus tondi tal-ġablow li fuqhom Joey kienet tpinġi għajnejn, imnieħer u xufftejn bil-make-up t’Antoinette, u meta jiġu lura miż-żagħbil tal-lejl, kienet taqla’ l-eyelashes foloz u twaħħalhom fuqha. Il-parrokki kienu joħduhom darba fix-xahar il-Village Gossip, għand Manwel u l-Mimì, għal wash u blow dry.">
	<meta name="twitter:image" content="https://aphroconfuso.mt/stampi/social_hungry_tiger_d0019a504d.jpg">
	<meta name="twitter:image:alt" content="Sticker tall-Hungry Tiger, bar il-Gżira.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/omar-nshea-joey-tilbes-it-tabù-tinża/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-ca5a0f99.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				issueMonth,
				issueMonthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			const analytics = (arrayInfo) => {
				if (location.host !== 'aphroconfuso.mt') console.log(arrayInfo);
				_paq.push(arrayInfo);
			}
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-233.js"></script>
	</head>
	<body class="show-nav this-month-gunju">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<div id="logo-container-wrapper">
					<div id="logo-container">
						<a href="/">
							<img src="/img/logo-4C4845.svg" id="logo" alt="logo: Aphroconfuso" />
						</a>
					</div>
					<menu class="hide-mobile" id="menu-carousels">
						<li class="abecedaire"><a href="/abeċedarju/">Abeċedarju</a></li>
					</menu>
					<menu class="hide-mobile" id="menu-collections">
						<li class="main-menu-collection"><a href="/indħil-barrani/"><span class="collection-2 main-menu-collection-span">Indħil Barrani</span></a></li>
						<li class="main-menu-collection"><a href="/il-kliem-fit-teorija/"><span class="collection-3 main-menu-collection-span">Il-Kliem fit-Teorija</span></a></li>
					</menu>
				</div>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu id="menu-main">
					<li class="hide-laptop main-menu-collection"><a href="/indħil-barrani/"><span class="collection-2 main-menu-collection-span">Indħil Barrani</span></a></li>
					<li class="hide-laptop main-menu-collection"><a href="/il-kliem-fit-teorija/"><span class="collection-3 main-menu-collection-span">Il-Kliem fit-Teorija</span></a></li>
					<li class="hide-laptop abecedaire"><a href="/abeċedarju/">Abeċedarju</a></li>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li class="hide-mobile"><a href="/podcast/">Podcast</a>&hairsp;/&hairsp;<a href="/awdjo/">Awdjo</a></li>
					<li class="hide-laptop podcastaudio"><a href="/podcast/">Podcast</a><span class="solidus">/</span><a href="/awdjo/">Awdjo</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content dicembru esej story story-33">
		<header>
			<ul>
				<li class="header-label">
					
						<a href="/diċembru-2023/">Diċembru 2023</a>
					
				</li>
				
			</ul>
			
				<h1 data-pagefind-meta="title">
					
						Joey Tilbes, <l-m>it-Tabù</l-m> Tinża’
					
					
					
				</h1>
			
			
			
	
	<h2 data-pagefind-meta="author">
		
		
			
			
				
					
						<a href="/omar-nshea/">Omar <l-m>N’Shea</l-m></a>
	</h2>


			
				<section id="epigraphs" class="body-text">
					<figure class="epigraph">
						<p>Hawnhekk m’iniex qed nitkellem fuq <l-m>il-ġisem</l-m> ħaj bħala oġġett anatomiku, imma bħala dak li nsejjaħlu “somateka”<span class="pull">,</span> jiġifieri <l-m>l-ġisem</l-m> bħala arkivju politiku ħaj.</p>
						<figcaption>Paul B. Preciado: Je suis un monstre qui vous parle</figcaption>
					</figure>
				</section>
			
		</header>
		<div class="container">
			<section id="grid-max-panel-left-top">
				
				
				
				
				
			</section>
			<section id="grid-max-panel-right-top">
				
				
				
				
				<div class="promo bookmark-shortcut"><!-- --></div>
			</section>
			<section id="grid-body" data-pagefind-body data-pagefind-weight="7">
				
					
						<section class="body-text">
							<p><span class="initial"><span class="dropcap drop-J">J</span>oey</span> tgħidli li <l-m>l-ewwel</l-m> darba li saret taf li tħobb, kienet nieżla <l-m>mill-mużew</l-m> tas-subien lura <l-m>d-dar</l-m> għand ommha Marì. Bħal drabi oħra, dakinhar Joey waqfet ma’ Johnny <l-m>il-ħanut</l-m> tax-xorb li hemm wara <l-m>l-knisja</l-m>, hu biex jilgħab tnejn flipper, u hi biex tħares lejh. Johnny kien iniżżlu miegħu wara <l-m>l-mużew</l-m> għax meta jgħaddu <l-m>mill-bandli</l-m>, <l-m>l-oħrajn</l-m> kienu jitnejku bih. Johnny — sentejn ikbar minn Joey u joqgħod <l-m>fl-istess</l-m> triq — kien kbir u buċċ, u kulħadd jibża’ minnu. Joey kienet diġà tidher li sinjorina u kulħadd kien jgħaddiha <l-m>biż-żmien</l-m>. Mhux ħaġa kbira li kienet Marì stess li qabbdet lil Johnny iżomm għajnejh fuq binha. Marì ma kien fiha xejn, u Joey kien baqa’ jgħix magħha sakemm kellhom idaħħluha ġo dar <l-m>tax-xjuħ</l-m>. Iffissat fuqha, idur biha, jiżbgħolha u jomxtilha xagħarha, jaħsilha, iħitilha <l-m>l-ħwejjeġ</l-m> u jlibbisha, ipittrilha wiċċha <l-m>bil-Mary</l-m> Quant, u tant ħadha bi kbira meta mietet li qabdu breakdown kbir u beda jmur <l-m>il-quddies</l-m> tal-ħamsa kuljum, bilqiegħda fuq <l-m>in-naħa</l-m> tal-irġiel. Ma’ missierha, storj’oħra. Joey dejjem baqgħet imwerwra <l-m>mix-xebgħat</l-m> li qalgħet m’għand missierha meta kien sema’ li <l-m>t-tifel</l-m> sinjorina. Miet meta kienet għadha żgħira, imma tant baqgħet tibża’ minnu, li anki meta kibret, qatt ma libset <l-m>mid-dar</l-m>! Dakinhar, waqt li Johnny kien qed jilgħab <l-m>il-flipper</l-m>, spiċċat tiċċassa lejn wieħed li kien qed ibul għal ġo barmil <l-m>taż-żingu</l-m> fir-rokna ta’ wara <l-m>tal-bar</l-m>. Ma setgħetx taqla’ għajnejha minn fuqu u fuq ġismu. Johnny induna. Kulħadd induna. Johnny qatt ma reġa’ ħa lil Joey miegħu biex jilgħab <l-m>il-flipper</l-m>. Beda jibqa’ nieżel bih <l-m>id-dar</l-m> u wara jitla’ jilgħab waħdu.</p>
<p>Joey jgħidli li nduna wkoll li kien hekk ftit ġimgħat wara, waqt li kien nieżel <l-m>il-funeral</l-m> ta’ Ġurġa <l-m>l-ħajjata</l-m> mit-triq tagħhom lejn iċ-ċimiterju. <l-m>Is-subien</l-m> kollha telqu jiġru ’l fuq biex ma jarawx <l-m>it-tebut</l-m> u jisimgħu <l-m>l-biki</l-m> u <l-m>l-ilfiq</l-m>. Wara <l-m>ċ-ċimiterju</l-m> hemm <l-m>is-siġar</l-m> taż-żebbuġ ta’ Mabel, fejn kienu jmorru <l-m>bit-trabokk</l-m> biex jaqbdu <l-m>l-pitirrossi</l-m>. Jgħidli li kien hemm nittien xiħ minn barra <l-m>r-raħal</l-m>, jinħeba wara <l-m>s-siġar</l-m> jilgħab bih. <l-m>Is-subien</l-m> l-oħra telqu jiġru imma hu baqa’ hemm, jiċċassa lejh. <l-m>Ix-xiħ</l-m> beda jsejjaħlu u Joey resaq viċin. Qallu biex imisshulu u tah twenty-five cents. Joey beża’ u telaq jiġri jaħbihom għax immaġina li jekk tarahom ommu, tkun taf minn fejn ġabhom. Mar jaħbihom taħt <l-m>is-siġra</l-m> tal-bajtar <l-m>fit-tarf</l-m> tal-għalqa ħdejn <l-m>ir-razzett</l-m> li kellhom viċin iċ-ċimiterju. U kull meta kien iħares lejn <l-m>is-siġra</l-m> tal-bajtar, kien jiftakar <l-m>fis-siġar</l-m> taż-żebbuġ meta difnu lil Ġurġa. Darba qam filgħodu, u meta ħareġ biex jaħsel wiċċu <l-m>bl-ilma</l-m> tal-bir sab gaffa tqatta’ <l-m>l-art</l-m> fejn ħeba <l-m>l-flus;</l-m> ħaddiema <l-m>tal-gvern</l-m> kienu ġew jibnu blokka flats. Tgħidli li <l-m>s-siġra</l-m> kienet fejn illum għandi <l-m>l-kamra</l-m> tas-sodda tiegħi jien, li xi mkien mirdumin taħt rasi hemm flus <l-m>il-qoħob</l-m> ta’ tfulitha.</p>
<p>Joey kienet taf lil ommi sew, u kienet tilbes. Jasal <l-m>is-Sibt</l-m>, titla’ <l-m>d-dar</l-m> t’ommi u tibda tqalleb <l-m>fil-gwardarobbi</l-m> ta’ Antoinette, <l-m>it-tfajla</l-m> t’ommi. Kienu għamlu snin twal poġġuti, kemm flimkien kif ukoll ma’ żewġ Amerikani jaħdmu ma’ <l-m>taż-żejt</l-m> il-Libja u jonfqu <l-m>l-qligħ</l-m> f’Malta, xahar hemm u xahar hawn. <l-m>T’ommi</l-m> kien Jack, minn Bakersfield, California, u ta’ Antoinette kien Junior, minn Oklahoma. <l-m>L-erbgħa</l-m> li huma taħt <l-m>l-istess</l-m> saqaf <l-m>fil-wied</l-m> tal-Iklin, siġar <l-m>tal-berquq</l-m>, klieb <l-m>tar-razza</l-m> Ġermaniżi, żewġ xadini Brigitte u Jack, pixxina, u kmamar bla tmiem f’nofs imkien. Ommi kellha bar <l-m>tas-sinjorini</l-m> l-Gżira: ħaditu <l-m>bl-isem</l-m> Cafè de Paris imma wara ftit dejjaqha — kien wisq qisu restorant <l-m>tal-familja </l-m>— u dawritu f’bar jismu Hungry Tiger. <l-m>Fis-sebgħinijiet</l-m>, jew kont tmur tixrob <l-m>is-Sunrise</l-m> Bar għand <l-m>il-Mahoney</l-m>, quddiem <l-m>il-Ġnien</l-m> tal-Gżira, u tara lil Antoinette tinża’ fuq <l-m>il-mejda</l-m> tal-biljard waqt li tinbaram għal xi diska ta’ Amanda Lear, jew kont tmur <l-m>il-Hungry</l-m> Tiger, pass ’il bogħod tul <l-m>ix-xatt</l-m>, tindiehes <l-m>mas-sinjorini</l-m>, min liebes ta’ mara, min liebes u daqshekk, <l-m>l-aqwa</l-m> li faqgħa. Dan kien ukoll <l-m>iż-żmien</l-m> fejn <l-m>il-Gżira</l-m> bdew ġejjin <l-m>l-Amerikani</l-m> taż-żejt: <l-m>ix-xatt</l-m> kien hemm stabbilimenti li fihom dawk <l-m>l-irġiel</l-m> li ma kellhomx għalfejn imorru lura <l-m>l-Amerka</l-m> fix-xahar off, kienu jintefgħu jberbqu flushom <l-m>fix-xorb</l-m>, <l-m>fit-tipjip</l-m> u <l-m>fil-qoħob</l-m>. Tidħol <l-m>it-titjira</l-m> tal-Libyan Arab Airlines, u <l-m>t-Tripoli</l-m> Bar ta’ Triq <l-m>l-Imsida</l-m>, quddiem <l-m>l-istadium</l-m>, <l-m>it-Tulip</l-m> Bar ta’ Triq Testaferrata, kif ukoll iċ-Chequers u <l-m>l-Black</l-m> Gold maġenbu, jimtlew bi rġiel twal u bjondi lebsin <l-m>ir-Rolex</l-m> u <l-m>l-jeans</l-m> jew xi boiler suit <l-m>bil-marka</l-m> tat-Texaco jew Oasis Oil fuq daharhom. <l-m>Il-Gżira</l-m> gawdiet finanzjarjament minn fuqhom, u bdiet teklissa sew <l-m>il-Belt</l-m>. Strada Stretta ma baqgħetx li kienet: ħadd ma kien għad baqa’ ħlief xi sinjorina jew tnejn jipprovaw jeħilbu <l-m>l-aħħar</l-m> qtar. Imma <l-m>l-Gżira</l-m> saret ġebbieda: <l-m>il-ħajja</l-m> tax-xatt bdiet timtela postijiet fejn stajt tibqa’ tixrob <l-m>il-lejl</l-m> kollu <l-m>man-nisa</l-m> u <l-m>s-sinjorini</l-m> Maltin, u jekk ittik <l-m>is-siegħa</l-m>, taqsam <l-m>it-triq</l-m> u tmur tagħmel <l-m>fil-Ġnien</l-m>.</p>
<p>Joey kienet tinżel imlibbsa u mpittra, saff eyeshadow abjad <l-m>mad-dawra</l-m>, faxx lapes <l-m>max-xfar</l-m>, u kulur skur ilellex fuq <l-m>il-kappell</l-m> t’għajnejha. Gloss u glitter aħmar, ras nokkli <l-m>bil-backcombing</l-m> u <l-m>l-ġnub</l-m> miġbudin u llixxati lura b’pettne <l-m>tad-djamantini</l-m>. Meta kienet tilbes ta’ mara, kienet tħobb tagħżel xi libsa <l-m>tal-Haro</l-m>, li kellhom ħanut <l-m>tal-ħwejjeġ</l-m> Tas-Sliema, moda impurtata f’Malta minn familja Anglo-Iżraeljana li kienu jgħixu hawn. Kellhom stabbiliment <l-m>tal-ħwejjeġ</l-m> ieħor <l-m>il-Belt</l-m>, u <l-m>r-restorant</l-m> LeRoy ġewwa Tigné. Lil din <l-m>il-familja</l-m> tal-Haro, <l-m>iz-zija</l-m> t’ommi, Salvina kienet <l-m>għall-ewwel</l-m> isseftrilhom u mbagħad bdiet tieħu ħsieb <l-m>it-tfal</l-m> tagħhom għax kienet taf titkellem <l-m>bl-Ingliż</l-m>. Kienet fuq tagħha u ommi dejjem tiġri magħha u ġieli kienet tmur magħha għandhom. Din <l-m>id-dar</l-m> lil ommi fetħitilha orizzonti ġodda u internazzjonali ħafna, u <l-m>l-Haro</l-m> kien nissel fiha sens ta’ moda, avolja qliezet u qomos <l-m>tal-irġiel</l-m> biss kienet tilbes. Junior, imma, kien galantom u jberbaq sew fuq Antoinette u <l-m>l-gwardarobbi</l-m> tal-Iklin kienu kmamar sħaħ <l-m>fil-basement</l-m> tad-dar, li <l-m>fil-weekend</l-m> spiss jispiċċaw mimlijin sinjorini jitpittru quddiem mera rettangolari kollha bozoz <l-m>mad-dawra</l-m> u ħwejjeġ, parrokki, u tkaken għaddejjin minn id <l-m>għall-oħra</l-m> ħa jaraw min se jilbes xiex. Antoinette kellha mijiet ta’ lbiesi, tant li ġieli <l-m>l-kontestanti</l-m> tax-shows bħal Miss Sunshine kienu jilbsu kważi biss ħwejjeġ <l-m>mill-gwardarobba</l-m> tagħha, qisha <l-m>l-benefattriċi</l-m> tat-travestì. Wara joħorġu jiżżagħblu <l-m>l-Hungry</l-m> Tiger u jiġu lura <l-m>l-għada</l-m>, kulħadd daħna, kollha daħq, żuffjett, ikkampjar, riħa ta’ xorb u sigaretti, u min jorqod ’l hemm u min jorqod ’l hawn. Imma <l-m>l-parrokki</l-m> kienu dejjem jidħlu lura <l-m>ġol-kaxxi</l-m> tal-kartun roża b’ħabel gold biex iġġorrhom minnu, imqiegħda hemm ġew fuq irjus tondi <l-m>tal-ġablow</l-m> li fuqhom Joey kienet tpinġi għajnejn, imnieħer u xufftejn <l-m>bil-make-up</l-m> t’Antoinette, u meta jiġu lura <l-m>miż-żagħbil</l-m> tal-lejl, kienet taqla’ <l-m>l-eyelashes</l-m> foloz u twaħħalhom fuqha. <l-m>Il-parrokki</l-m> kienu joħduhom darba <l-m>fix-xahar</l-m> il-Village Gossip, għand Manwel u <l-m>l-Mimì</l-m>, għal wash u blow dry.</p>
<p class="break"><span class="initial"><span class="dropcap drop-I">I</span>mma</span> Joey mhux dejjem kienet tilbes ta’ mara: ġieli kienet tilbes biss. Tilbes, għal Joey u sħabha, klikka sinjorini <l-m>fis-sebgħinijiet</l-m>, kienet tfisser żewġ affarijiet: jew ilbiesi ta’ mara jew ħwejjeġ <l-m>tal-moda</l-m> kkampjati sew, li għalkemm ma kinux ovvjament ta’ mara, xorta kont tidher li int <em>hekk</em> bihom. <l-m>Il-mod</l-m> ta’ lbies spiss kien jiġi ddeterminat minn fejn tkun sejra tixrob u tiżfen: jekk <l-m>il-Hungry</l-m> Tiger jew <l-m>il-Pips</l-m>, ta’ mara; jekk <l-m>il-każin</l-m>, tilbes biss.</p>
<p>Niftakar <l-m>l-ewwel</l-m> darba li rajt mejda sinjorini <l-m>l-każin:</l-m> xagħar kbir u tond kollu nokkli, qomos <l-m>tax-chiffon</l-m> issikkati <l-m>bl-għonq</l-m> u <l-m>l-polzijiet</l-m> tal-bellus iswed, qliezet dojoq <l-m>tal-bellus</l-m>, u żraben għoljin <l-m>mill-art</l-m> imma mhux fuq takkuna. Timmaġina li roqgħa sinjorini ġo każin libsin hekk kienet dehra stramba u skomda għal kulħadd, imma <l-m>fil-verità</l-m> ma kienx <l-m>il-każ:</l-m> l-ewwel nett, ħafna minn dawn <l-m>is-sinjorini</l-m> kienu magħrufa sew <l-m>fir-raħal</l-m>, u kważi kuljum kont tarahom u ssellmilhom filgħodu, sejrin <l-m>ix-xogħol</l-m> ġo xi hotel, inaddfu, jew xi fabbrika <l-m>tal-ġinsijiet</l-m> bħala ħajjata. <l-m>It-tieni</l-m> nett, meta kienu jkunu flimkien, ma kontx tiftaħ ħalqek malajr magħhom għax kienu jduruk. U għalkemm din <l-m>l-osservazzjoni</l-m> ma kinetx titlissen pubblikament, <l-m>is-sinjorini</l-m> li kienu jpoġġu <l-m>l-każin</l-m> kellhom <l-m>fil-fatt</l-m> rwol definit miċ-ċirkostanzi <l-m>tal-ekonomija</l-m> sesswali u <l-m>d-dekor</l-m> tal-mara, li spiss, <l-m>fl-irħula</l-m>, la kienet tidħol <l-m>fil-każini</l-m> u lanqas iddum tant barra. Dan <l-m>il-vojt</l-m>, flimkien <l-m>mar-regolazzjoni</l-m> tal-ġisem <l-m>tal-mara</l-m> u <l-m>n-nuqqas</l-m> ta’ tagħrif dwar <l-m>il-kontraċettivi</l-m>, swew ta’ opportunità <l-m>għas-sinjorini</l-m> li kienu jilbsu. Fuq mejda <l-m>fil-kantuniera</l-m> tal-każin, wara <l-m>l-ħdax</l-m>, jibdew ġejjin <l-m>id-drinks</l-m>. Min bagħat wieħed, min tnejn, tlieta… min għajjatlek ħdejh ħa jgħid kelma, u min għamillek sinjal ħa tmur barra, forsi kien jaf b’xi post hu, jew forsi kellek iċ-ċwievet ta’ xi mkien int. Ħafna sinjorini kienu jikru flat flimkien, iħallsu ftit, u jużawh skont <l-m>il-bżonn</l-m>. Spiss lejn <l-m>in-naħa</l-m> ta’ ġewwa, lejn <l-m>il-Mosta</l-m>. Qoħob, imma qoħob <l-m>tas-sinjorini</l-m> mhux <l-m>il-qoħob</l-m> li taf int, <l-m>għall-flus</l-m>. Qoħob kien <l-m>it-terminu</l-m> li tuża biex tikkuntrarja <l-m>l-ewfemiżmi:</l-m> flok tbatti <l-m>l-oxxenità</l-m>, iżżidha. Tgħabbi u tgħidlu qoħob, għax iktar faqgħa! Darba lil Joey staqsejtha: imma għala int? Għax jien nagħmel affarijiet li hi ma tagħmilx; għax hu jagħmel lili affarijiet li ma jistax jagħmel lil dik li għada pitgħada se tkun omm uliedu; għax ma jridx li hi qatt tkun taf li jħobb <l-m>it-taħwid;</l-m> għax hi tipprova, imma ma tafx daqsi; għax xorob u saħan; għax ’qas hu stess ma jaf. Għax bħalissa għala żobbu hux mara jew raġel <l-m>bis-saħna</l-m> l’għandu! Imma hu ma jgħid xejn. <l-m>Is-skiet</l-m> u <l-m>s-satra</l-m> kienu <l-m>l-qofol</l-m> tas-saħna.</p>
<p><l-m>L-importanti</l-m> kien li ħadd ma jarah ikellmek, jew li ma tkellmux meta tarah barra. Għax int kulħadd jaf li pufta, imma hu jagħmel hekk għax ikollu bżonn iġibha u jistrieħ. U tiegħu tifla sew. Ġa rieqda ħdejn ommha. Tiskanta kemm <l-m>l-istrutturi</l-m> tas-sorveljanza <l-m>tal-verġinità</l-m> tal-mara fetħu <l-m>s-suq</l-m> għall-intimità bejn <l-m>l-irġiel</l-m> flok rażżnu <l-m>s-saħna</l-m>. Jane Ward issejħilha omosesswalità sitwazzjonali, jiġifieri li wieħed straight u buċċ, meta ma jsibx ma’ min imur, jew meta jsib imma ma jmurx għax tifla sew, imur ma’ raġel. Hemmhekk orrajt: hu mhux hekk, hu jagħmel hekk sforz <l-m>id-dagħdigħa</l-m> ta’ virilità li ma tħallihx iżommu <l-m>fil-qalziet</l-m> jew iġerrih imma jrid jieħu dak li jiġi f’idejh. Ipermaskulinità sanzjonata <l-m>mis-soċjetà</l-m>. Suġġett li ma jġorrx <l-m>it-toqol</l-m> tal-identità imma mħaddan <l-m>mill-“jien</l-m>” universali. Orrajt, forsi mhux se jagħmilha <l-m>fil-beraħ</l-m>, imma sħabu jafu għax miegħu kienu <l-m>l-Pips</l-m> jew <l-m>il-Hungry</l-m> Tiger, iduru miegħu u jġibulu drink wara <l-m>l-ieħor</l-m>, jerdgħu <l-m>mid-dividendi</l-m> tal-maskulinità tiegħu. Sanzjonat għax hu buċċ, għax ireddgħu, għax top. Ma jaqilgħux imma jtih. U sakemm itih, mhuwiex gay.</p>
<p class="break"><span class="initial"><span class="dropcap drop-I">I</span><l-m>l-Miss</l-m></span> Sunshine u <l-m>l-Miss</l-m> Banda kienu dinjiet paralleli li fihom <l-m>is-sinjorini</l-m> kienu jilbsu ta’ nisa u joħorġu jimmudellaw f’kompetizzjoni li fiha kienu jimitaw ’<l-m>il-Miss</l-m> Malta. Dawn <l-m>l-avvenimenti</l-m> kienu jirrikjedu spazju pjuttost kbir, allura kienu jsiru <l-m>ġol-lukandi</l-m>, ġeneralment ta’ grad naqra baxx. Għal żmien kienu jsiru <l-m>l-Paradise</l-m> Bay Hotel, iċ-Ċirkewwa. Dawn kienu avvenimenti strambissimi: <l-m>għall-parteċipanti</l-m>, <l-m>ix-show</l-m> kien okkażjoni biex juru lilhom infushom u lil sħabhom kemm huma ħelwin, tajbin u faqgħa meta jkunu libsin ta’ mara. <l-m>L-għan</l-m> kien li tkun stealth ħafna u allura tgħaddi bħala mara, jiġifieri li inqas ma <l-m>l-udjenza</l-m> tinduna li int “raġel”<span class="pull">,</span> iktar tkun tajba u jkollok ċans tieħu <l-m>t-titlu</l-m> ta’ Miss Sunshine jew Miss Banda — il-fenomenu li llum jissejjaħ “passing”<span class="pull">.</span> <l-m>L-udjenza</l-m> kienet predominantement eterosesswali, u <l-m>l-effett</l-m> għalihom kien komiku; imorru biex jidħqu. Għalihom, din <l-m>il-kummiedja</l-m> tal-ġeneru kienet parti <l-m>mill-idea</l-m> tal-konsum <l-m>għall-gost</l-m>. Però, <l-m>għall-parteċipanti</l-m> kienet kummiedja maqbuda f’estetika serja u kostruzzjoni ta’ identità fuq preċiżjoni prostetika. <l-m>L-ilbies</l-m>, <l-m>il-parrokki</l-m>, <l-m>it-tkaken</l-m>, u <l-m>l-make-up</l-m> kienu prostetika neċessarja, bħalma kienu teknoloġiji <l-m>tal-ġisem</l-m> li jipproduċu affetti u mutetti ta’ jdejn, xufftejn, għajnejn u mossi. Għalkemm għalik <l-m>l-għan</l-m> kien serju — li tgħaddi — għall-udjenza dan kollu kien farsa, u allura <l-m>l-ġesti</l-m> kienu jiġu ttrivjalizzati. Stajt tkun mara biss għal dawk <l-m>is-sinjorini</l-m> li huma bħalek.</p>
<p>Barra minn dawn <l-m>l-avvenimenti</l-m>, għal żmien twil <l-m>is-sinjorini</l-m> li kienu jilbsu — kif ukoll xi nisa trans — kienu jsibu naqra ta’ introjtu modest billi jaħdmu fi stabbilimenti <l-m>tat-turisti</l-m> ġewwa Buġibba u <l-m>l-Mellieħa</l-m> bħala “female impersonators”<span class="pull">.</span> Spiss dan kien isir <l-m>fil-barijiet</l-m> fejn kienu jmorru jixorbu <l-m>l-Ingliżi</l-m> waqt <l-m>il-btajjel</l-m> tagħhom Malta; konsum li fih żgur ma kinitx tintilef <l-m>l-asimetrija</l-m> ta’ poter f’kif <l-m>it-turist</l-m> kolonjalist iħares lejna. Uħud <l-m>mis-sinjorini</l-m>, però, kienu jagħmlu introjtu ikbar <l-m>mix-shows:</l-m> Brigitte St John, u warajha Katya, kienu minn <l-m>tal-ewwel</l-m> li qabdu din <l-m>il-forma</l-m> ta’ intrapriża, però, <l-m>it-tnejn</l-m> kienu ġejjin minn klassi soċjali differenti ħafna u kellhom mentalità u kultura ħafna iktar internazzjonali minn ħafna sinjorini oħrajn Maltin. <l-m>Il-punti</l-m> ta’ riferiment ta’ Katya, pereżempju, kienu ġejjin minn sfond edukat. Xi mkien <l-m>fl-arblu</l-m> tar-razza ta’ Katya kienet tgħid li hemm <l-m>il-pittur</l-m> Giuseppe Calì, u xi kultant kienet tuża dan <l-m>il-kunjom</l-m> anki għaliha stess (imma <l-m>bħas-soltu</l-m>, forsi biex titnejjek). <l-m>Fl-appartament</l-m> tagħha, fost mijiet ta’ ritratti ta’ ċelebritajiet u kaxxi vojta <l-m>tat-Tiffany</l-m> &amp; Co, kellha <l-m>r-Requiem</l-m> ta’ Mozart, <l-m>l-arji</l-m> ta’ Maria Callas, kotba <l-m>tal-poeżiji</l-m>, linji <l-m>mill-films</l-m> miktubin <l-m>bil-lipstick</l-m> fuq <l-m>il-mera</l-m>, frammenti ta’ memorji dehbiena, veri u fittizji, ta’ konoxxenzi bħal Madame Claude, stilisti Pariġini <l-m>tal-couture</l-m>, dinastiji <l-m>sud-Amerikani</l-m> taż-żejt, kittieba-ċelebrità u ballerini famużi. <l-m>Is-sinjorini</l-m> tal-klassi <l-m>tal-ħaddiema</l-m> bħal Joey kellhom artisti Taljani lejn min iħarsu: <l-m>il-Vanoni</l-m>, <l-m>ir-Rettore</l-m>, u Marcella. U <l-m>fl-ismijiet</l-m> ġodda li kienu jadottaw, kienet tinkixef <l-m>id-domestiċità</l-m> tal-preżentazzjoni somatika: Pamela, Fallon, Krystle, ismijiet <l-m>mis-soap</l-m> operas <l-m>il-ġodda</l-m>, xhieda li <l-m>l-identità</l-m> li bdew jibnu ma kinitx moħmija <l-m>mill-qari</l-m> ta’ rivisti <l-m>tal-moda</l-m> internazzjonali, titjiriet fuq <l-m>il-Concorde</l-m>, festini, vernissage u diskoteki Pariġi u New York, imma minn iljieli ġewwa ma’ ommhom quddiem televixin Grundig.</p>
<p>Kien hemm ukoll, min ħa <l-m>l-ilbies</l-m> pass iktar ’il quddiem u xidd ukoll prostetika kimika. Fi Triq <l-m>l-Imsida</l-m> ġewwa <l-m>l-Gżira</l-m> quddiem <l-m>l-istadium</l-m>, għand Twanny <l-m>tat-Tripoli</l-m> Bar, fuq waħda <l-m>mill-imwejjed</l-m> bil-wiċċ roża jew isfar <l-m>tal-formajka</l-m> kien jiżvolġi <l-m>x-xogħol</l-m> krepuskulari u <l-m>bil-moħbi</l-m> fuq kif stajt tibda tieħu <l-m>l-Premarin</l-m>, estroġenu f’forma ta’ pilloli, normalment disponibbli bħala HRT, terapija ormonali <l-m>għan-nisa</l-m> waqt <l-m>il-menopawsa</l-m> u wara. Diġà kien hemm min ħa <l-m>l-Premarin</l-m> u għamel <l-m>it-tranżizzjoni</l-m> kompleta: Brigitte St. John kienet <l-m>l-ewwel</l-m> waħda li għamlitha, u Katya dritt warajha; niftakar <l-m>ritratt-kartolina</l-m> li Brigitte kienet bagħtet lil Katya minn Ruma tgħidilha li kienet kuntenta b’ħajjitha <l-m>fil-caravan</l-m> ma’ tagħha. Katya kienet qaltli li Brigitte għallmitha ħafna u li kienet tafha sew; tgħidli li kienet <l-m>l-isbaħ</l-m> showgirl ta’ żmienha u li meta telgħu Londra Brigitte, Mary Mutetti u Rita Pożi, Brigitte <l-m>mill-ewwel</l-m> sabet xogħol bħala żeffiena <l-m>fin-nightlife</l-m>. <l-m>Fis-sebgħinijiet</l-m>, Brigitte u Katya kienu jittieħdu <l-m>bis-serjetà</l-m> x’aktarx minħabba <l-m>l-fatt</l-m> li ma kellhomx sinjalazzjoni somatika li stajt tagħrafha <l-m>mill-ewwel</l-m>. Kienu minn klassijiet soċjali ogħla, u kienu oġġetti ta’ fetiċċju u erotiżmu dekadenti li ma kinux totalment aljeni <l-m>mal-klassijiet</l-m> għolja li kienu jivvjaġġaw u jfittxu intimità sesswali eżotika ġaladarba barra minn xtutna. Imma mhux kull sinjorina kienet tieħu <l-m>l-Premarin</l-m>, u min kien jieħu, mhux neċessarjament ried jagħmel tranżizzjoni sħiħa u kompleta; <l-m>fil-fatt</l-m>, ftit naf nies li riedu jieħdu dak <l-m>il-pass</l-m>. Għal bosta sinjorini li bdew jieħdu <l-m>l-ormoni</l-m>, <l-m>iż-żobb</l-m> ma kienx idejjaqhom daqshekk; li kien idejjaqhom kien <l-m>is-suf</l-m>, <l-m>il-leħja</l-m>, u <l-m>t-terrur</l-m> li jaqgħalhom xagħarhom. <l-m>Iż-żobb</l-m>, wara kollox, kien imfittex minn ħafna rġiel li jħufu <l-m>għall-intimità</l-m> ma’ persuna li tilbes.</p>
<p class="break"><span class="initial"><span class="dropcap drop-I">I</span><l-m>l-Lippa</l-m></span> tatek isem ġdid. Għallmitek eżatt kif għandek titkellem, kemm <l-m>mal-psikjatra</l-m> Abram Galea, kif ukoll <l-m>mat-tabib</l-m> Anġlu Psaila, u ma’ Charles Swain, <l-m>it-tabib</l-m> tal-kirurġija plastika. Mingħand Swain ridt imnieħer pulit, imdawwar naqra ’l fuq imma mhux wisq ’il fuq li <l-m>l-imnifsejn</l-m> iħarsu ’l barra. Imnieħrek kien pjan <l-m>fit-tul;</l-m> bil-paga ta’ chambermaid <l-m>il-Paradise</l-m> Bay kien ikollok tibqa’ tgħix għand ommok, titla’ u tinżel b’<l-m>tal-linja</l-m>, u twarrab għal sentejn sħaħ. Lil Abram Galea kellek tgħidlu li kissirt <l-m>il-mera</l-m> tal-kamra <l-m>tal-banju</l-m> apposta għax ma tiflaħx tħares lejk kif int, li qed titfarrak mentalment, li qed titqażżeż minnek innifsek u jkun se jtik <l-m>l-istonku</l-m> meta ħuk <l-m>il-kbir</l-m> isejjaħlek Joseph. Joseph! U jerġa’ ħaqq <l-m>l-ostja</l-m> Joseph! Ma tiflaħx tħares darb’oħra lejn <l-m>ir-ritratt</l-m> tal-preċett fuq <l-m>il-ħajt</l-m> ħdejn <l-m>il-bieb</l-m> ta’ barra, imkabbar daqs pittura <l-m>tal-qaddisin</l-m> ġol-knisja. <l-m>L-unika</l-m> raġuni għala ma qattajtux trietaq hi għax Ċanċu <l-m>tal-Ħamrun</l-m> kien iħobb jirtokkja <l-m>l-uċuħ</l-m> naqra żżejjed u qisu nduna bik għax fuq għajnejk għamillek eyeliner blu, għamillek snienek bojod qishom għadam <l-m>tas-siċċ</l-m> u <l-m>l-ġilda</l-m> ta’ wiċċek ġabhielek ċeramika. Lil Anġlu għedtlu li ma jistax ikun tibqa’ sejra hekk, li qed tħoss attakk kbir, li xbajt minn Joseph, u li ridt <l-m>il-Premarin</l-m>.</p>
<p>Joey kienet għadha qatt ma missithom imma ħafna minn sħabha iva. Meta bdiet, sebħet fuqha għodwa molekolari ġdida. <l-m>Il-Premarin</l-m>, għal Joey, kien proċess teknoxamaniku, komunikazzjoni trasversali <l-m>mal-ormoni</l-m> li kienu jagħmluh Joseph. Fost <l-m>is-sinjorini</l-m> li jilbsu, <l-m>il-Premarin</l-m> malajr bdiet issir festina bijopolitika li titnejjek <l-m>bir-reġim</l-m> tal-psikjatrija, psikanaliżi, farmakoloġija u mediċina eġemonika u bdiet issir proċess li Paul B. Preciado jsejjaħlu dikolonizzazzjoni somatika <l-m>mit-teknopatrijarkat</l-m> eteronormattiv.</p>
<p>Bħal ritwal somatiku, kull filgħodu tfaqqa’ pirmla vjola <l-m>tal-Premarin</l-m> minn <l-m>ġol-kartuna</l-m> u tiblagħha, tmexxi <l-m>s-swaba</l-m>’ ta’ jdejk għal fuq sidrek biex tħoss jekk hemmx xi għoqda qed tibbies, nofsok imwerwer u <l-m>n-nofs</l-m> l-ieħor ħerqan. Xagħrek qed jissaħħaħ, ileqq, jiffolta u jiggoffa. Qed jitwal malajr. <l-m>Il-ġilda</l-m> bdiet tirtab. M’għandekx iktar suf ma’ biżlejk u allura m’għadekx tqaxxru <l-m>bix-xafra</l-m>. <l-m>Il-leħja</l-m> m’għadhiex tixrief u tigref; saret dell taħt geddumek u <l-m>l-foundation</l-m> qed jgħattiha aħjar. Għajnejk qed jibbru, qed isiru iktar ħelwin. Bdejt tħossok iżgħar. Qed tarak tisbieħ. Qed tieħu gost <l-m>bin-nies</l-m> iħarsu iktar lejk; minn raġel ikrah għax mhux maskili biżżejjed sirt sinjorina ħelwa: tilbes ta’ mara u tikkonfondi ’<l-m>n-nies</l-m>, tilbes ta’ raġel u jaħsbuk ġuvnott barrani. Orrajt, hemm min idejqek għax jiflik, taparsi jolqotlok bejn saqajk meta tkun bilwieqfa fuq <l-m>tal-linja</l-m> biex iħoss intix raġel. Imma <l-m>d-dividend</l-m> tal-ormoni huwa ħafna ikbar <l-m>mill-iskumdità</l-m> soċjali u <l-m>l-invażjoni</l-m> fuq <l-m>l-irkejjen</l-m> ta’ ġismek.</p>
<p>Meta ħasset <l-m>l-ewwel</l-m> boċċa tibbies taħt sidirha, Joey bdiet tinżel tħuf <l-m>il-Belt</l-m>. Mhux għax <l-m>il-Belt</l-m> kienet <l-m>il-qofol</l-m> tal-libertà queer; dan ikun argument metroċentrist ħafna li jagħmel <l-m>mill-irħula</l-m> u <l-m>l-villaġġi</l-m> dak li <l-m>t-teoristi</l-m> queer isejħulu żoni “purgatorju”<span class="pull">.</span> Dan ma kienx <l-m>il-każ;</l-m> fl-irħula Maltin kien hemm possibbiltajiet queer. Biss jibqa’ <l-m>l-fatt</l-m> li <l-m>l-Belt</l-m> kellha ħafna iktar affordanzi queer minn postijiet oħra u minħabba f’dan, kienet post ċentrali <l-m>fil-coming</l-m> out ta’ ħafna nies. Fost dawn <l-m>l-affordanzi</l-m> kien hemm <l-m>l-anonimità</l-m>, <l-m>in-numru</l-m> ikbar ta’ sinjorini li jfittxu din <l-m>l-anonimità</l-m> fil-beraħ pubbliku, kif ukoll <l-m>il-fatt</l-m> li <l-m>l-kbar</l-m> kienu għassa għaż-żgħar li għadhom ħerġin <l-m>fix-xena</l-m>. Niftakar meta ħriġt, wieħed <l-m>mis-sinjorini</l-m> li sar ħabib kbir tiegħi qalli, <em>konna nafu li ma ddumx ma toħroġ</em>. Ovvjament, qabel toħroġ ma tkunx konxju li b’ġismek u lbiesek tkun qed titfa’ <l-m>s-sinjali</l-m> kollha <l-m>fil-pubbliku</l-m>. Meta toħroġ, titgħallem taħbihom meta ma tridx li tidher, u tesibixxihom ma’ sħabek meta tkun f’post sigur. <l-m>Il-Belt</l-m> bdejt niltaqa’ ma’ Joey iktar ta’ spiss u bdejt ninduna sew li <l-m>l-Premarin</l-m> kien qed jagħmel tiegħu. <l-m>Il-Belt</l-m>, <l-m>is-sinjorini</l-m> ż-żgħar kienu jfittxu <l-m>s-sigurtà</l-m> pubblika billi jintefgħu flimkien, jew taħt <l-m>l-Ajkla</l-m>, jew taħt Kristu Re, jew fuq <l-m>il-Funtana</l-m>, jew fuq iċ-ċint ħdejn <l-m>it-taraġ</l-m> tal-latrina fejn <l-m>ir-riħa</l-m> ta’ bewl kienet toħloq konfin li jżomm ’il barra ’<l-m>n-nisa</l-m> u li <l-m>l-irġiel</l-m> jogħxew ġo fih; jitkellmu, imissu ’l xulxin, jidħqu u jinsew <l-m>l-eterosesswalità</l-m> taghhom. (Teoristi queer ifakkruna, <l-m>mill-banda</l-m> l-oħra, li <l-m>l-latrini</l-m> tan-nisa jaħdmu <l-m>bil-kontra:</l-m> fil-latrini, <l-m>in-nisa</l-m> jmorru biex ixiddu <l-m>l-eterosesswalità</l-m> femminili.) Ninħbew <l-m>fil-beraħ</l-m> tal-venda, minkejja li <l-m>r-riħa</l-m> tal-bewl <l-m>taż-żwiemel</l-m> tal-karozzini titħallat ma’ dik <l-m>tal-imqaret</l-m> u <l-m>tal-ħalib</l-m> meta <l-m>r-riħ</l-m> jiġbed. Aħna fuq naħa, u <l-m>r-Rambo</l-m> u <l-m>l-punks</l-m> fuq oħra. Imma Kristu Re jikxfek. <l-m>L-Ajkla</l-m> tikxfek. <l-m>Il-Latrina</l-m> tikxfek. <l-m>Il-Funtana</l-m> tikxfek.</p>
<p>Jikxfuk. Tant li meta missier <l-m>il-Lippa</l-m>, li kien xufier, wasal minn vjeġġ b’<l-m>tal-linja</l-m> u qabadha tikkampja <l-m>mad-Duluri</l-m> taħt <l-m>l-Ajkla</l-m>, ġie indannat ħalqu kollu ragħwa, intefa’ jgħajjarha pufta, ħareġ ġismu, temmagħhulha u staqsieha: <em>Dan trid int, pufta kollok? Dan tħobb?</em></p>
<p>Meta kont inpoġġi fuq <l-m>it-travertin</l-m> tal-qawwi, lixx, kiesaħ u mraħħam <l-m>tal-Funtana</l-m>, dahri lejn <l-m>it-Tritoni</l-m>, stajt inħares lejn <l-m>il-venda</l-m> tal-Ħamrun fuq <l-m>ix-xellug</l-m>, ta’ Bormla quddiemi, u ta’ San Ġiljan fuq <l-m>il-lemin</l-m>. Taħseb li <l-m>l-Funtana</l-m> taħbik fost <l-m>il-ħafna</l-m> karozzi u xarabanks ġejjin u sejrin, nies deħlin jew ħerġin <l-m>mix-xogħol</l-m>, bejjiegħa jarmaw u jżarmaw, ġuvinur u tfajliet jistennew madwar <l-m>il-gabbana</l-m> tal-casettes <l-m>tal-kutrabandu</l-m> bl-istampa fotokopjata żlieġa, pass ’il bogħod minn roqgħa tarmak imxarrab b’ilma li qed jissielet ma’ għadira ta’ ħalib qares u mranġat <l-m>mill-gabbana</l-m> tal-MMU, għajnejk iżebbġu u jħufu <l-m>mit-Tritoni</l-m> saż-żwiemel ibulu ħdejn <l-m>tal-imqaret</l-m> u xufiera <l-m>tat-taxi</l-m> jħufu <l-m>lit-turisti</l-m> bjondi. Imma <l-m>l-ħars</l-m> jibda ġej minn kull angolu għal fuq <l-m>il-Funtana</l-m>, u int titqiegħed fiċ-ċentru. Minn hemm stajt tagħti indikazzjoni ċara lil min qed iħufek jekk intix tagħti kunsens u jekk intix sejjer jew le. <l-m>Il-koreografija</l-m> tal-ġisem waqt <l-m>il-ħufar</l-m> kienet tagħti dawn <l-m>l-indikazzjonijiet</l-m> b’mod ċar: lil min tħuf m’hemmx għalfejn jersaq viċin lejk; <l-m>il-kuntatt</l-m> bl-għajnejn biżżejjed, jekk ħarstek teħel ġo ħarstu allura jkun qallek li jridek tmur warajh. Ma jitbissimx, u lanqas titbissem int. Ħadd minnkom ma jitkellem; int, forsi għax tibża’ li jiftaħ ħalqu u jkun xi sinjorina li tneħħilek kull aptit; hu biex jaħbi minnu nnifsu <l-m>l-fatt</l-m> li jħobb. <l-m>Il-Funtana</l-m> kienet <l-m>l-antipanoptikon</l-m> ta’ Apap u Anastasi: kienet <l-m>il-post</l-m> fejn kont tosserva u tiġi osservat, tħuf lil min hu dieħel u min hu ħiereġ waqt li tesibixxi lilek innifsek speċjalment għal min kien jidħol <l-m>bil-karozza</l-m> jdur darba darbtejn <l-m>mal-venda</l-m> jħares lejk. Imbagħad, <l-m>għall-ħabta</l-m> tal-ħamsa ta’ waranofsinhar jew <l-m>is-sitta</l-m> ta’ filgħaxija, kien jibda <l-m>l-ħufar</l-m> għall-avukati, <l-m>in-nutara</l-m> u <l-m>l-ħaddiema</l-m> taċ-ċivil ħerġin minn Putirjal, mexjin lejn <l-m>il-karozza</l-m> tagħhom ipparkjata <l-m>fil-grawnd</l-m> tal-Furjana. Sinjal <l-m>bl-għajnejn</l-m>, u kont titlaq lil sħabek għal ftit u tmur tgħabbi. Timxi warajh, tidħol <l-m>fil-karozza</l-m>, tinżlu <l-m>t-tnejn</l-m> sa <l-m>Belt-is-Sebħ</l-m>, tniżżel <l-m>is-seat</l-m>, terdagħhulu, tniżżel <l-m>il-ħġieġ</l-m> tat-tieqa, tpejjep sigarett, u titla’ lura <l-m>bil-pass</l-m>. Ħafna drabi, kont tgħabbi biex ikollok <l-m>x’tirrakkonta</l-m> lil sħabek wara. <l-m>Fil-beraħ</l-m> tal-venda <l-m>tal-Belt</l-m> kien jiżvolġi <l-m>d-dramm</l-m> tal-kollass <l-m>tan-normalità:</l-m> il-Funtana kienet mansab, <l-m>il-ħaddiema</l-m> tal-Belt kienu <l-m>l-għasafar</l-m> migratorji, u int <l-m>il-kaċċatur</l-m> bl-iskrataċ.</p>
<p class="break"><span class="initial"><span class="dropcap drop-I">I</span><l-m>l-Belt</l-m></span> Joey kienet tinżel minn fuq <l-m>tal-linja</l-m> ġġorr tibdila u parrokka f’basket <l-m>tal-plastik</l-m>. Baqgħet ma tilbisx <l-m>mid-dar</l-m>. Ġieli kont nilmaħ ukoll lil Frankie <l-m>tal-Belt</l-m> nieżla <l-m>mill-karozza</l-m> tal-Marsa. <l-m>L-ewwel</l-m> darba li rajt lil Frankie dieħla <l-m>l-Belt</l-m> kont qiegħed bilqiegħda fuq <l-m>il-Funtana</l-m> naqra lil Fanon. Frankie kienet tremenda! Frankie kienet viżjoni queer mistika f’nofs baħar normalità Putirjal. Meta kienet tinżel minn fuq <l-m>tal-linja</l-m>, f’rasi kienet tinbidel <l-m>is-sonorità</l-m> tal-venda. Ejja nħarsu lejha kif riedet hi: minn isfel għal fuq. Par buz <l-m>tal-alakka</l-m> sal-għaksa <l-m>bit-takkuna</l-m> rqiqa; riġlejha rqaq u mlibbsin <l-m>bil-fishnet</l-m> tights suwed; xorz <l-m>tal-ġilda</l-m> iswed, nofs sormha barra; qmis halter neck <l-m>tat-tigra;</l-m> beritta <l-m>tal-PVC</l-m> sewda, qisha <l-m>tal-pulizija</l-m>. Xagħarha qasir, ibbliċjat. F’idha ġakketta <l-m>tal-jeans</l-m>. Wiċċha rqiq u naqra tawwali; għajnejha miżbugħin imma <l-m>fil-ħofra</l-m>. <l-m>It-tattoos</l-m> żlieġa, anki ta’ fuq <l-m>il-wardiet</l-m> ta’ sormha. Tinżel, ma tħares lejn ħadd. Timxi dritta, rasha ’l fuq. Ma tibża’ minn ħadd, le, le, le, anzi, tbeżżgħak hi għax għandha arja ta’ kriminal. Awstera. Xamanika. Esibizzjonista. Kuntradittorja. <l-m>Il-preżenza</l-m> tagħha ġo nofs Putirjal tiġbed <l-m>l-attenzjoni</l-m> lejn <l-m>il-kollass</l-m> tal-ġeneru kif tafu int biex hi tkun dak li taf hi, u ma jimpurtahiex minnek. Frankie qatt ma riedet tkun mara bħal nisa oħra; Frankie kienet kobba ta’ mossi, mutetti, u tessut imġissem, fiżiku u materjali, li jivvjolaw <l-m>in-normi</l-m> dominanti biex taħrab <l-m>mit-tassonomiji</l-m> kolonjali u <l-m>mis-sikkaġni</l-m> tan-normalità. Dejjem sejra ħadd ma jaf fejn; tagħmel ħadd ma jaf xiex. Kienet qed iżżur minn dinja li teżisti biss għaliha. <l-m>Bl-apparenza</l-m> tagħha, Frankie kixfet <l-m>id-dissidenza</l-m> storika ta’ ġisimha, għannqet <l-m>l-anormalità</l-m>, ħaddnet ġenealoġija ġdida li twarrabha <l-m>mis-semplifikazzjoni</l-m> tal-binarju mara/raġel. Frankie kienet għatxana <l-m>għall-insubordinazzjoni</l-m>. Anarkika. Punk <l-m>tal-ġeneru</l-m>. Frankie ma gietx tittallab <l-m>għal-libertà</l-m> għax donnha kienet diġà mnebbħa li <l-m>l-libertà</l-m> żgur mhux ser teħodha mingħand min m’għandux u qatt ma daq <l-m>il-libertà</l-m> hu stess. Imma Joey kienet qaltli biex inżomm ’il bogħod minnha għax inkwiet, u jien għadni <l-m>sal-ġurnata</l-m> mqaddsa <l-m>tal-lum</l-m> jisgħobbija li qatt ma sirt nafha.</p>
<p>Joey bdiet tinżel <l-m>is-City</l-m> Lights spiss u ġieli kont ninżel magħha. <l-m>L-ewwel</l-m> darba li nżilt qaltli biex noqgħod ħdejha; inġbidt lura għax fhimtha li se mmorru nħufu flimkien. Imma qaltli hekk sempliċement biex tedukani <l-m>fil-protokoll</l-m> tal-ħufar ġewwa <l-m>s-City</l-m> Lights. Kienet tidħol bejn <l-m>il-bieb</l-m> taċ-ċinema u <l-m>l-purtiera</l-m> u tbiddel malajr <l-m>fid-dlam</l-m>. Kienet twissini biex ma nitlax fuq għax fuq naqra salvaġġ, <em>ma tmurx issib xi bhima ħanżir</em>. Tassew; fuq m’għandek ’il ħadd iħares fuqek. Qaltli biex immur <l-m>fir-ringiela</l-m> ta’ quddiem u noqgħod hemm. <em>Jekk jiġi xi ħadd ħdejk, imbagħad ara int.</em> Beda film Taljan, filli Cinquecento bajda ddur fuq <l-m>is-sampitrini</l-m> u filli waħda b’katina rqiqa ma’ qaddha terda’ ta’ wieħed u tinħexa <l-m>mal-ieħor</l-m>. Ħassejt <l-m>id-demm</l-m> tiela’ għal rasi: <l-m>il-purtiera</l-m> tqila u kannella <l-m>tal-bellus</l-m> laqtitli wiċċi meta dħalna u ħalliet riħa ta’ ħmieġ, sigaretti u umdità fi mnifsejja; għaddiet minn quddiem għajnejja <l-m>l-unika</l-m> esperjenza li qatt kelli ġo teatru taċ-ċine, mhux ċert hux Ħal Balzan jew Birkirkara waqt <l-m>il-Ġimgħa</l-m> l-Kbira, nara dramm <l-m>tal-passjoni</l-m> li wieħed <l-m>mill-isbaħ</l-m> ġuvintur <l-m>tar-raħal</l-m> kien irreċta fih. Daħal wieħed bilqiegħda fuq <l-m>in-naħa</l-m> tal-lemin tiegħi u f’ħakka <l-m>t’għajn</l-m> ġie ieħor fuq <l-m>in-naħa</l-m> tax-xellug. <l-m>Mill-kantunieri</l-m> t’għajnejja bdejt nara movimenti żgħar waqt li <l-m>l-mużika</l-m> ta’ Senza Tregua ta’ Piero Umiliani bdiet timla <l-m>s-sala</l-m> mill-film fuq <l-m>l-iskrin</l-m>. <l-m>Tal-lemin</l-m>, liebes libsa <l-m>bil-ġlekk</l-m> u ngravata, tella’ bagalja <l-m>tal-avukati</l-m> fuq ħoġru, fetaħha, ħareġ flixkun <l-m>tal-ħġieġ</l-m> skur żgħir, niżżel <l-m>il-bagalja</l-m>, fetħu, poġġieh taħt imnieħru u ħa żewġ nifsijiet qawwijin ’il ġewwa. Minn wara rasi, għaddieh lil ta’ maġenbi, li għamel bħalu, u wara niżżlu taħt imnieħri. <l-m>Ir-riħa</l-m> biss għoddha sturdietni. Ġbidt nifs ’il ġewwa jien ukoll, għal wieħed tnejn. Ħassejt qalbi trid toħroġ b’saħħa tremenda <l-m>mill-kaxxa</l-m> ta’ sidri u demmi kollu tiela’ jirraxxja għal rasi. <l-m>Fl-istess</l-m> ħin, bdejt inħoss erba’ jdejn iserrpu ma’ kull kantuniera ta’ ġismi, tagħfis ma’ sidri, wara għonqi, kuxxtejja, bejn saqajja. Par idejn minnhom daħlu taħt <l-m>il-flokk</l-m>, u <l-m>l-par</l-m> l-ieħor <l-m>ġol-qalziet</l-m> waqt li rasi bdiet thewden u tirbombja <l-m>bl-intensità</l-m>, <l-m>l-irwejjaħ</l-m>, <l-m>it-tbagħbis</l-m>, <l-m>it-tlambis</l-m> u <l-m>r-ritmu</l-m> tal-mużika porno. F’daqqa waħda ġejt f’sensija, ftaħt għajnejja u quddiemi, taħt <l-m>l-iskrin</l-m>, nara lil Frankie, wieqfa tħares lejna, nuċċali <l-m>tax-xemx</l-m> mera, beritta <l-m>tal-ġilda</l-m> qisha <l-m>tal-pulizija</l-m>, u qmis <l-m>tat-tigra</l-m> miftuħa. Neħħiet <l-m>in-nuċċali</l-m> u b’għajnejn daħkanin ħarġitli lsienha, qabdet ġisimha, u żegilget ’il barra.</p>
<p>Imma <l-m>ġos-City</l-m> Lights, Joey ma kellhiex kwiet f’ġisimha; kienet titla’ fuq u tinżel, u wara ftit terġa’ titla’<span class="pullsemi">,</span> dejjem qisha qed tfittex xi ħaġa, jew lil xi ħadd. Darba qaltli li ma ssibx mistrieħ għax meta tkun ma’ wieħed, tkun diġà qed taħseb fuq xi ħadd ieħor li tista’ tmur miegħu — qaltli li <l-m>bħas-sigaretti:</l-m> ġieli, waqt li jkollha sigarett imqabbad f’ħalqha, jaqbadha <l-m>l-aptit</l-m> li tqabbad <l-m>is-sigarett</l-m> li jmiss. Kienet tagħmel <l-m>is-sigħat</l-m> hemm, speċjalment nhar ta’ Tnejn meta sħabha <l-m>l-hairdressers</l-m> kienu jkunu off u jinżlu jħufu. Hawnhekk, xi sinjorini kienu jisfruttaw <l-m>l-okkażjoni</l-m> biex idawru lira: waqt <l-m>id-dagħdigħa</l-m> ta’ porno, poppers u rdigħ, kont issib għaddej <l-m>bil-moħbi</l-m> kummerċ modest minn taħt. Waħda <l-m>mis-sinjorini</l-m>, Raymond <l-m>il-Vanona</l-m>, kienet tbigħ <l-m>il-kalmanti</l-m> u <l-m>l-Premarin</l-m> bil-kutrabandu, u Rita <l-m>l-buċċ</l-m> kienet saret kummerċjant <l-m>tat-testosteron:</l-m> fit-toilet, Rita kienet tiġi ttaqqab <l-m>lis-sinjorini</l-m> buċċ b’400 milligramma Deca-Durabolin jew 100 gramma Winstrol, skont <l-m>l-istaġun</l-m>. F’dan <l-m>iż-żmien</l-m>, <l-m>l-estetika</l-m> tal-ipermaskulinità bdiet dieħla <l-m>bil-mod</l-m> il-mod wara li <l-m>l-ewwel</l-m> terapiji <l-m>tal-HIV</l-m> bdew iħallu sinjali viżibbli ħafna fuq ġisem dawk li kienu qegħdin fuqhom, speċjalment <l-m>it-telfa</l-m> tal-massa muskulari saħansitra <l-m>fil-wiċċ</l-m>, li spiss kien jispiċċa mixrub u megħlub għuda. Minħabba f’dan, <l-m>it-tobba</l-m> bdew jiktbu <l-m>r-riċetti</l-m> biex jibda jittieħed <l-m>it-testo</l-m> biex <l-m>il-ġisem</l-m> jerġa’ jiżviluppa. F’ħakka <l-m>t’għajn</l-m> kulħadd beda jbagħbas <l-m>bit-testo</l-m> u wara ftit saret kimika standard biex <l-m>l-ottika</l-m> tas-sinjorini ssir waħda ta’ ġisem jarmi <l-m>s-saħħa</l-m>, ta’ muskulatura magħquda u virili, ta’ ġisem li ma jagħti <l-m>l-ebda</l-m> ħjiel ta’ mard jew infezzjoni. F’dawn <l-m>il-mumenti</l-m> ġewwa <l-m>s-City</l-m> Lights, <l-m>is-sinjorini</l-m> li jilbsu kienu jibnu sorellanza ġmielha, kemm bejniethom kif ukoll <l-m>mas-sinjorini</l-m> buċċ. F’dan <l-m>iż-żmien</l-m> kienet għadha ma bdietx <l-m>is-segregazzjoni</l-m> skont <l-m>l-ormoni</l-m> li tieħu u skont kif tikklassifika <l-m>l-identità</l-m> tiegħek; lanqas kien kemm rabta bilfors permanenti ma’ kif tibni <l-m>l-persuna</l-m> li ridt tkun. Li tkun sinjorina kienet esperiment <l-m>tal-ġisem</l-m>, u <l-m>l-ormoni </l-m>— kemm jekk Premarin, kemm jekk Deca jew Winstrol — kienu mezz ta’ kif tuża <l-m>l-prostetika</l-m> biex timmarka fejn hu <l-m>l-livell</l-m> ottimu li jaħdem għalik <l-m>fil-proġett</l-m> li hu ġismek. Min kemm jitlef <l-m>il-leħja</l-m> u jispuntalu naqra sidru, min <l-m>is-sider</l-m> ikabbru sew, min jibni <l-m>l-muskoli</l-m>, min jilbes ta’ mara, min jilbes ikkampjat ħafna, u min jiġri <l-m>l-Belt</l-m> bil-flokk taċ-ċingi <l-m>tal-Gold</l-m>’s Gym. Però <l-m>s-City</l-m> Lights, <l-m>is-sorellanza</l-m> spiss kienet tieqaf hawn, għaliex <l-m>l-għan</l-m> li tgħabbi qatt ma tħalla jsir sekondarju, u f’ekosistema libidinali li fiha <l-m>s-sinjorini</l-m> ma jmorrux ma’ xulxin minħabba speċi ta’ tabù <l-m>tal-inċest</l-m>, ħafna ma kinux jaħlu <l-m>l-ħin</l-m> itaqtqu.</p>
<p class="break"><span class="initial"><span class="dropcap drop-J">J</span>oey</span> bdiet tilbes ukoll biex ikollha introjtu żgħir barra <l-m>mix-xogħol</l-m> li kienet tagħmel bħala chambermaid <l-m>il-Paradise</l-m> Bay Hotel matul <l-m>il-ġimgħa</l-m> u <l-m>fil-fabbrika</l-m> tal-ġinsijiet <l-m>part-time</l-m> fil-weekend. Bdiet tagħmel <l-m>ix-shows</l-m> il-Pips <l-m>il-Ġimgħa</l-m> u <l-m>s-Sibt</l-m> filgħaxija. <l-m>L-ikbar</l-m> inkwiet tagħha kienu żewġ affarijiet: kif se ssib żarbun <l-m>bit-takkuna</l-m> jiġiha u kif se taħbi ġisimha biex <l-m>fil-leotard</l-m> issikkata bejn saqajha jidher lixx. <l-m>L-ewwel</l-m> problema solvietha malajr: <l-m>il-Lippa</l-m> ħaditha għand Facchetti <l-m>l-Marsa</l-m>. Ħadilha <l-m>l-qies</l-m> ta’ saqajha u għamlet par platforms biex ma ddardarhiex <l-m>bit-takkuna</l-m> mill-ewwel. Wara kollox, kienet beħsiebha li tiżfen u taqbeż fuq <l-m>il-palk</l-m>. <l-m>It-tieni</l-m> waħda kienet naqra iktar uġigħ ta’ ras: Amy qaltilha biex iżżid <l-m>l-ormoni</l-m> imma Joey ma kinitx lesta għal kollox. Ommha kienet għadha ħajja, <l-m>is-sider</l-m> kbir qatt ma riditu. Dak <l-m>iż-żmien</l-m> kienet iktar komuni tkabbar sidrek <l-m>bl-ormoni</l-m> biss, għax min kien jiflaħ iħallas għal operazzjoni barra minn Malta? U barra minn hekk, meta kienet tiltaqa’ ma’ Pawlu, kienet taħxih hi. Kienet taf li wħud <l-m>mill-irġiel</l-m> kienu jfittxuha għalhekk u ma riditx tobżoq <l-m>fil-platt</l-m> li tiekol minnu. Tgħallmet taqfel biċċa lakstu <l-m>mal-ġilda</l-m> u tiġbed kollox lura minn wara biex kollox jidher lixx u ċatt, avolja skomdu. Sħabha li kienu fuq iktar Premarin ma kellhomx <l-m>l-istess</l-m> problema għax <l-m>l-estroġenu</l-m> kien inixxfilhom ġisimhom.</p>
<p>Joey bdiet sejra tajjeb tilbes <l-m>għax-shows</l-m> u bdiet titla’ Paceville. Studio 54 bdew jagħmlu serati <l-m>bix-shows</l-m>, u hawnhekk niftakarha tqalleb <l-m>fid-diski</l-m> t’ommi sakemm sabet “Fabulous (Lover, Love Me)” li fiha Amanda Lear bdiet tilgħab <l-m>bl-ambigwità</l-m> tal-identità tagħha stess. Ħasset li setgħet tilgħab <l-m>mal-udjenza</l-m> bl-istess mod li Amanda Lear lagħbet ma’ tagħha. Snin wara, ftakart f’dan <l-m>il-mument</l-m> waqt show <l-m>tax-Shimoa</l-m> Crisis <l-m>il-Lady</l-m> Godiva. Riedet tpattiha lil ċorma sinjorini li, ġimgħa qabel, vilment ħejjew u wettqu funeral għaliha <l-m>s-Sibt</l-m> billejl ġewwa Paceville, b’Katya liebsa <l-m>tal-Arċisqof</l-m> tmexxi purċissjoni ta’ bikkejja lebsin <l-m>bil-vistu</l-m> jġorru <l-m>t-tebut</l-m> tax-Shimoa u jqassmu <l-m>s-santini</l-m>. <l-m>Ix-Shimoa</l-m> bdiet <l-m>ix-show</l-m> ta’ tpattija liebsa ta’ mara u — bħal Inanna <l-m>fin-niżla</l-m> tagħha lejn <l-m>id-dinja</l-m> tenebruża ta’ taħt <l-m>l-art</l-m> biex tmur u teqred lil oħtha Erexkigal u toħdilha <l-m>d-dominju</l-m> tad-dlam — bdiet tinża’ ħwejjiġha saff saff, tneħħi lbiesha kollu u tistaqsi, f’lipsynch ma’ Marc Almond, xi <l-m>l-ostja</l-m> tfisser li tkun raġel.</p>
<p>Joey kienet ukoll rat lil ftit minn sħabha, Ashley <l-m>il-ħajjat</l-m> pereżempju, fuq episodju ta’ <em>Malta u lil Hinn Minnha</em>. Joe Dimech kien intervista xi sinjorini fuq <l-m>il-post</l-m> tax-xogħol tagħhom dwar <l-m>l-esperjenzi</l-m> ta’ ħajjithom. Joey bdiet thewden jekk <l-m>is-sinjorini</l-m> hux qed isiru wisq viżibbli. Lejl minnhom konna tkellimna sew fuq <l-m>dal-episodju</l-m> taħt <l-m>il-lampier</l-m> il-kbir <l-m>tal-Ġnien</l-m> tal-Gżira: min qabel għax qal li għalxejn noqogħdu ninħbew u nagħmluha tabirruħna li ma neżistux, u min ħadha bi kbira għax ġejna qisna <l-m>taż-zoo</l-m>, li <l-m>n-normali</l-m> m’għandhomx jindaħlu f’dak li nagħmlu aħna; issa ormaj drajna ngħixu ta’ mostri. Pierre, mużiċist u DJ <l-m>fix-xena</l-m>, kien irrekordja <l-m>l-episodju</l-m> u għamel mix: ġimgħa wara, fuq <l-m>id-dancefloor</l-m> tas-Seabed konna mitlufin minn sensina <l-m>mar-ritmi</l-m> elettroniċi ta’ Patrick Cowley meta f’daqqa waħda, bejn żewġ ħolqiet ta’ melodija, smajt leħen Sylvester jogħla u jirbombja u <l-m>l-eku</l-m> ta’ warajh kien leħen Joe Dimech jistaqsi lil Ashley jekk tħosshiex mara.</p>
<p>F’din <l-m>id-dinja</l-m>, <l-m>it-taħlit</l-m> bejn <l-m>is-sinjorini</l-m> li jilbsu u <l-m>s-sinjorini</l-m> buċċ kien ħafna aktar fluwidu minn dak li ġie wara <l-m>l-policy</l-m> vision <l-m>tal-2016</l-m>. Din <l-m>il-viżjoni</l-m> ġdida eskludiet lil dawk <l-m>is-sinjorini</l-m> li ma kinux parti <l-m>mill-estetika</l-m> tan-normalità li riedet <l-m>l-ugwaljanza</l-m>, <l-m>il-libertà</l-m>, u <l-m>ċ-ċittadinanza</l-m> sovrana — imma li f’moħħha kellha wkoll kontijiet bankarji, ħlas <l-m>bin-nifs</l-m>, xiri ta’ proprjetà fuq djun <l-m>mal-banek</l-m>, aċċess <l-m>għall-wirt</l-m> tal-poġġut, u viżibbiltà <l-m>fil-komunitajiet</l-m> tal-intrapriża. <l-m>Is-sinjorini</l-m> mill-ewwel ittarrxu <l-m>bis-silenzju</l-m> u għamew <l-m>bid-dawl</l-m> ta’ din <l-m>l-esklużjoni</l-m>. Meta <l-m>l-komunità</l-m> ħarġet tiċċelebra <l-m>fl-2017</l-m>, ħarist madwari u f’nofs <l-m>il-folla</l-m> lmaħt <l-m>il-vojt</l-m> ta’ ħuti li kbirt magħhom, iltiema <l-m>tal-omonormattività</l-m>, <l-m>il-ħajbu</l-m> tal-Premarin, <l-m>il-make-up</l-m>, <l-m>il-parrokki</l-m>, <l-m>it-tkaken</l-m>, <l-m>l-affetti</l-m> u <l-m>l-mutetti</l-m> bħal dell tqil f’nofs <l-m>il-ferħ</l-m>, <l-m>il-bnadar</l-m>, u <l-m>d-dagħa</l-m> bid-demokristjani parlamentari.</p>
<p>Biss, jekk <l-m>is-sorellanza</l-m> kienet palpabbli, <l-m>l-intimità</l-m> sesswali bejn <l-m>is-sinjorini</l-m> kienet rarissima. <l-m>Ir-raġel</l-m> tal-Vanona, pereżempju, ħadd ma kien jafu. Kienu ilhom jgħixu flimkien snin, imma kien “normali”<span class="pull">.</span> Qatt ma rajnieh; jew ħa, inzertajnieh ħiereġ xi darba mingħandha. <l-m>Il-Vanona</l-m> qatt ma marret ma’ wieħed gay, u lanqas Joey. U lanqas ħafna sinjorini oħra ta’ dik <l-m>il-ġenerazzjoni</l-m>. <l-m>Il-gay</l-m> kien totalment eskluż <l-m>mill-isfera</l-m> u <l-m>l-ekonomija</l-m> libidinali tagħhom. <em>Ma nafx kif tmorru ma’ xulxin intom</em>, kienet tgħidli Joey, tant li kultant kienet iġġegħelni nħossni qisni ksirt tabù doppju. Kien qisu inċest <l-m>tal-orjentazzjoni</l-m>, minflok <l-m>tad-demm</l-m>. Qisu amoralità kerha li gay imur ma’ gay. Qisu <l-m>t-tabù</l-m> tal-inċest li impurtaw <l-m>mill-isfera</l-m> eteronormattiva kompla <l-m>l-loġika</l-m> tal-binarju mara/raġel <l-m>fl-idjoma</l-m> gay/normali; għax <l-m>il-binarju</l-m> kien orrajt, imma <l-m>l-monarju</l-m> le. Le. Mhux aċċettabbli. Illum, tikteb Jane Ward <l-m>fil-ktieb</l-m> <em>Not Gay: Sex Between Straight White Men</em>, hemm tabù ekwivalenti li jsaħħar lil gays meta josservaw irġiel eterosesswali li jagħmlu ma’ rġiel oħra biss jekk dawn huma etero bħalhom. <l-m>It-tabù</l-m> bejniethom hu li tmur ma’ raġel gay.</p>
<p>Meta <l-m>l-verġinità</l-m> tal-mara kienet għadha ppreġjata u parti <l-m>mid-dota</l-m> li jgħaddi <l-m>l-missier</l-m> lil ħatnu, u meta <l-m>s-sess</l-m> tan-normali kien għadu vaġinopenetrattiv biss, <l-m>is-sinjorini</l-m> u <l-m>l-gays</l-m> stagħnew sew. Għax kif qaltli Joey, <em>one, konna nerdgħuh u two, konna ninħxew f’sormna</em>. Dan kien ta’ modernità tremenda, u ta’ eżotiċiżmu li kważi lanqas kien jitqies bħala sess: qisu <l-m>d-Disneyland</l-m> tal-ħaxi, tmur biex tara u titqalla’ imma mhux biex tieħdu lura <l-m>d-dar</l-m> miegħek u tgħixu ta’ kuljum. Wara nofsillejl, wara sigħat <l-m>il-każin</l-m> jew <l-m>il-bar</l-m>, <l-m>in-normali</l-m> kienu jinżlu jduru dawra <l-m>bil-karozza</l-m> biex ireddgħuh lil xi ħadd. Lejl minnhom <l-m>fid-disgħinijiet</l-m>, meta kont qed nitkellem <l-m>mat-Tabù</l-m> taħt <l-m>il-lampier</l-m> il-kbir qaltli li <l-m>l-affarijiet</l-m> ma baqgħux <l-m>l-istess</l-m> mindu telgħu <l-m>n-Nazzjonalisti</l-m> fil-gvern, u mindu <l-m>n-nisa</l-m> bdew jerdgħuh. Xegħlu <l-m>l-ġnien</l-m> u ntfiet <l-m>il-kamra</l-m> tas-sodda. Joey ukoll kienet bdiet tħoss li <l-m>l-liberazzjoni</l-m> tal-orgażmu <l-m>tan-nisa</l-m>, u <l-m>tas-sess</l-m> orali u anali fost <l-m>l-eterosesswali</l-m>, bdew jindaħlulha <l-m>fis-suq</l-m> tagħha u jwaqqgħulha <l-m>l-ekonomija</l-m>. Baqgħet tinżel tħuf, b’xi qmis <l-m>tax-chiffon</l-m> u ġakkettina <l-m>tal-astrakhan</l-m> jew <l-m>tal-bellus</l-m>, imma <l-m>l-karozzi</l-m> bdew isiru aktar u aktar rari. Bdiet tilbes għalxejn.</p>
<p><l-m>It-Tabù</l-m> mhux talli waqfet tilbes, talli neħħiet anki sidirha, li issa kienet ilha tkabbru <l-m>bil-Premarin</l-m> żmien twil. Kienet bdiet tieħu <l-m>l-Premarin</l-m>, bħal ħafna minn sħabha <l-m>l-gays</l-m>, <l-m>mis-sekondarja</l-m>. <l-m>Ir-radar</l-m> tas-subien kien jitħabbel <l-m>fit-toilets:</l-m> in-normali jbulu bilwieqfa <l-m>bil-bieb</l-m> miftuħ, u jitkellmu ma’ subien oħra <l-m>fit-toilet</l-m> l-ieħor jew barra; <l-m>is-sinjorini</l-m> bil-bieb imsakkar u bilqiegħda. Quddiem <l-m>il-mera</l-m>, <l-m>is-subien</l-m> iħażżu “liba” u jpinġu żobb <l-m>bil-gem</l-m> markers; huma jiċċekkjaw <l-m>il-frenza</l-m> u jaraw jekk jidhrux tajbin. Indizji ta’ impenn biex <l-m>id-dehra</l-m> tkun tajba: xagħarhom naħa miżbugħa aktar ċar, misluta <l-m>fil-widna</l-m> l-leminija, ċinturin ileqq <l-m>fil-ħoloq</l-m> tal-qalziet <l-m>tal-uniformi</l-m>. <l-m>Fis-sebgħinijiet</l-m> u <l-m>t-tmeninijiet</l-m>, dak li llum jissejjaħ <l-m>non-binary</l-m> ma kienx jeżisti eżattament iżda xorta waħda kien hemm spazju li jħaddan sinjorini, trave, androġeni u identitajiet oħrajn li bosta drabi lanqas minnhom stess ma kienu definiti preċiżament. Kien moviment diġà abbastanza kbir qabel <l-m>il-ġentrifikazzjoni</l-m> li ġiet impurtata Malta <l-m>mas-sinjorini</l-m> tad-dijaspora li marru jgħixu u jaħdmu Londra, inbelgħu <l-m>mill-politika</l-m> ta’ identità omonormattiva, u ġew lura jidentifikaw bħala cis.</p>
<p><l-m>Il-ġentrifikazzjoni</l-m> ġabet magħha lbies ġdid. <l-m>Il-policy</l-m> vision setgħet taħdem biss jekk <l-m>il-mimeżi</l-m> tan-normalità kienet f’postha u <l-m>l-omonazzjonaliżmu</l-m> li tikteb dwaru Sarah Schulman qawwi u sħiħ. Bejn <l-m>il-kultura</l-m> tal-atletiċiżmu u <l-m>l-clones</l-m>, u <l-m>s-sinjalar</l-m> li <l-m>l-gays</l-m> huma normali u ċittadini sovrani, <l-m>l-aġir</l-m> ikkampjat kollu affetti u żeglig ġie qisu effett jew konsegwenza ta’ kumpens. Hawnhekk daħlet Malta <l-m>t-tieni</l-m> modernità gay: <l-m>il-gay</l-m> cis buċċ. Ftit sinjorini baqgħu jilbsu, u inqas kienu dawk li baqgħu jieħdu <l-m>l-Premarin</l-m>. Kien hemm min waqqaf <l-m>il-Premarin</l-m> ħesrem u beda prostetika ġdida: <l-m>it-testosteron</l-m> (prostetika kimika) u ħwejjeġ <l-m>tal-isport</l-m> (prostetika materjali), prostetika li saħħet dak <l-m>il-fenomenu</l-m> li Lisa Duggan issejjaħlu <l-m>l-omonormattività</l-m>. <l-m>L-ecstasy</l-m> u <l-m>l-ketamina</l-m> ħadmu sew f’dan <l-m>l-ambitu</l-m> minħabba li jekk <l-m>l-ikkampjar</l-m> kien waqaf bħala żvog, issa daħlu <l-m>ż-żfin</l-m> ta’ iġsma mibnijin nofshom imneżżgħa u għarqana <l-m>mar-raxxjaturi</l-m> tal-pirmli u daqqa K fuq <l-m>id-dancefloor</l-m>.</p>
<p>Però din <l-m>is-segregazzjoni</l-m> akuta <l-m>tal-gays</l-m> omonormattivi għalihom ħalliet warajha ltiema li ma kinux jafu <l-m>x’se</l-m> jaqbdu jagħmlu f’din <l-m>l-eġemonija</l-m> l-ġdida. Min mar online u beda jippreżenta ta’ mara virtwalment. U min taha <l-m>għas-sadomaso</l-m>, fejn <l-m>il-parrokki</l-m> u <l-m>t-tkaken</l-m>, <l-m>il-logħob</l-m> emozzjonali u <l-m>l-abbuż</l-m> soċjosesswali issa ġew maqluba f’role plays simboliċi u prostetika ta’ lakstu, gomma u ġlud. Min intefa’ jibla’ <l-m>l-ecstasy</l-m> u <l-m>l-ketamina</l-m> u għaqqad <l-m>ir-ritmi</l-m> ta’ ġismu <l-m>mal-melodiji</l-m> ta’ DJ Kekina u DJ Pierre fuq <l-m>id-dancefloor</l-m> tas-Seabed u <l-m>n-Natashas</l-m>. Min qaxxar xagħru u ntefa’ jitlob. Min iġġennen u tellgħuh frankuni. Min ħareġ bord u baqa’ <l-m>d-dar</l-m> għand <l-m>ommu <span class="end-dot">.</span></l-m></p>
						</section>
					
				
				
				
					<section id="endnote" class="body-text">
						<p>Uħud <l-m>mill-ismijiet</l-m> u <l-m>l-laqmijiet</l-m> ġew mibdula għal raġunijiet ta’ privatezza. <a href="https://search.worldcat.org/title/1240403549">Je suis un monstre qui vous parle : rapport pour une académie de psychanalystes</a> ġie ppubblikat minn Bernard Grasset <l-m>fl-2021</l-m>. <a href="https://search.worldcat.org/title/927673998">Not Gay: Sex Between Straight White Men</a> ta’ Jane Ward huwa pubblikazzjoni New York University Press 2015. Sarah Schulman tikteb dwar <l-m>l-omonazzjonaliżmu</l-m> fil-ktieb tagħha <a href="https://search.worldcat.org/title/783520886">Israel/Palestine and the Queer International</a>, pubblikazzjoni Duke University Press 2012 u Lisa Duggan dwar <l-m>l-omonormattività</l-m> f’<a href="https://search.worldcat.org/title/52214740">The Twilight Of Equality? Neoliberalism, Cultural Politics, and the Attack on Democracy</a>, Beacon Press 2003. Wara <l-m>l-edizzjoni</l-m> ta’ Malta u lil Hinn Minnha msemmija hawn, <l-m>l-isem</l-m> “Ashley” baqa’ jintuża bħala insult omofobiku għal xi snin.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><em>għal Stefan u Anthony</em></p>
<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fil-21</l-m> ta’ Diċembru 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="postscript">
						<p>Ara wkoll <a href="/omar-nshea-bil-moħbi-fil-beraħ/">”<l-m>Bil-Moħbi</l-m> fil-Beraħ”</a>, ta’ <l-m>l-istess</l-m> awtur.</p>
					</aside>
				
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Joey Tilbes, it-Tabù Tinża&#39; ta’ Omar N’Shea" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container end-promos" data-track-content data-content-name="Promos tal-qiegħ" data-content-piece="Joey Tilbes, it-Tabù Tinża&#39;">
		
		
		
		
		<ul class="promo-list">
	
	
		

<li >
	<a class="promo  awwissu promo-esej story-19" href="/omar-nshea-bil-moħbi-fil-beraħ/" onclick="analytics(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: Bil-Moħbi fil-Beraħ', 1]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		
			<h1>
				Bil-Moħbi <l-m>fil-Beraħ</l-m>
				
			</h1>
		
	
	
	
	<h2>
		
		
			
			
				
					
						<span class="author">Omar <l-m>N’Shea</l-m></span>
	</h2>


	
</header>

		<div class="body-text">
			
				<p>Matul <l-m>il-ġurnata</l-m>, <l-m>il-Ġnien</l-m>, kif kien jissejjaħ, kien post <l-m>għall-familji</l-m>, <l-m>għall-pikniks</l-m> u <l-m>għat-tfal</l-m> biex jilagħbu fuq <l-m>il-bandli;</l-m> billejl, <l-m>il-Ġnien</l-m> kien isir spazju <l-m>għall-ħufar</l-m> u <l-m>għas-sess</l-m>, speċifikament <l-m>għas-sess</l-m> bejn <l-m>l-irġiel</l-m>. Irġiel gay kienu joħorġu <l-m>sal-Ġnien</l-m>, waħedhom jew ma’ xi ħbieb, biex jgħidu kelma jew biex isibu ftit intimità u privatezza <l-m>fil-beraħ</l-m>. <l-m>L-irġiel</l-m> li <l-m>fil-lejla</l-m> tal-qtil ta’ Alfie kienu <l-m>fil-Ġnien</l-m> tal-Gżira ma kontx normalment tarahom miġburin hekk flimkien f’nofs ta’ lejl. Kont, minflok, tilmaħhom jimxu waħedhom ’il fuq u ’l isfel fuq <l-m>il-bankina</l-m> bejn <l-m>it-triq</l-m> ta’ ġewwa li tagħti <l-m>għall-baħar</l-m> u <l-m>l-ġnien</l-m> innifsu, jew jimxu waħedhom ġewwa <l-m>l-arbuxelli</l-m> u <l-m>s-siġar</l-m>. <l-m>L-etikett</l-m> tal-ħufar kien jirrikjedi li <l-m>s-“sinjorini</l-m>”<span class="pull">,</span> jiġifieri <l-m>l-irġiel</l-m> gay u out, jisseparaw meta jaslu u taparsi qegħdin waħedhom għax <l-m>l-irġiel</l-m> straight — “normali” — li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin.</p>
			
		</div>
		
	</a>
</li>

	
		

<li >
	<a class="promo  awwissu promo-poezija story-18" href="/matthew-schembri-mona-lisa-karnival-ieħor/" onclick="analytics(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: mona lisa | karnival ieħor', 2]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		
			<h1>
				mona lisa | karnival ieħor
				
			</h1>
		
	
	
	
	<h2>
		
		
			
			
				
					
						<span class="author">Matthew Schembri</span>
	</h2>


	
</header>

		<div class="body-text poetry">
			
				<p>Joe, quddiem il-mera. <br/>Xagħru kannella skur, maqtugħ qasir. <br/>F’rasu, kappa lewn il-ġilda. <br/>Għax fil-karnival tista’. <br/>Japplika l-kolla fuq ħuġbejh, bil-pinzell. <br/>Ħuġbejh kbar. <br/>Rani. <br/>Inixxifhom, b’fann. <br/>Japplikalhom il-powder safrani, il-kolla. <br/>Jerġa’ jnixxifhom – din id-darba, sakemm <br/>jitqarqċu. <br/>Irene. <br/>Japplikalhom il-concealer safrani, bl-isponża, <br/>sakemm jgħattihom għalkollox. <br/>Marisa, Mylene.<br/>Japplikah ukoll fuq għajnejh, fuq wiċċu kollu.<br/>Għax fil-karnival tista’.<br/>Jimmudella ftit synthetic wax fuq il-ponta ta’ mnieħru.</p>
			
		</div>
		
	</a>
</li>

	
		

<li >
	<a class="promo  mejju promo-memoir story-8" href="/romeo-roxman-gatt-qarn/" onclick="analytics(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: Qarn', 3]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		
			<h1>
				Qarn
				
			</h1>
		
	
	
	
	<h2>
		
		
			
			
				
					
						<span class="author">Romeo Roxman Gatt</span>
	</h2>


	
</header>

		<div class="body-text">
			
				<p>Idi <l-m>fil-but</l-m>, insaffar u nixxuttja <l-m>l-ġebel </l-m>— dawn kienu xi azzjonijiet oħra li kont ninnota li ma tantx kienu jinżlu sew meta “tifla” iġġib ruħha b’<l-m>dal-mod</l-m>. Jien, <l-m>għall-kuntrarju</l-m>, kbirt nagħmilhom. Kont insaffar qabel bdejt nitkellem; <l-m>it-tort</l-m> mhux tiegħi, żgur li le, iżda ta’ missieri. Allura ma fhimtx kif darba qisu gerger għax kont qed insaffar. La tifla u lanqas tifel <l-m>mid-dehra</l-m> ma kont ikkundizzjonat, għasfur <l-m>l-ewwel</l-m> u qabel kollox.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [] };
		author = "Omar N’Shea" || null;
		collections = "" || null;
		issueMonth = "dicembru" || null;
		issueMonthYear = "dicembru-2023" || null;
		podcastUrl = null;
		reportingTitle = "Joey Tilbes, it-Tabù Tinża'" || null;
		sequenceEpisodeNumber = null;
		sequenceEpisodeTitle = null;
		storyId = "33" || null;
		storyType = "Esej" || null;
		pageTitle = "Joey Tilbes, it-Tabù Tinża'" || null;
		translator = null;
		wordcount = 5707 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="omar-nshea-joey-tilbes-it-tabù-tinża">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/omar-nshea-joey-tilbes-it-tabù-tinża.png" width="180" height="180" alt="QR code" /></div>
		<div id="url">https://aphroconfuso.mt/omar-nshea-joey-tilbes-it-tabù-tinża/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
