<!doctype html>
<html lang="mt" translate="no">

	<head>
		<meta charset="utf-8">
		
	<title>Joey Tilbes, it-Tabù Tinża&#39; ta’ Omar N’Shea · Aphroconfuso</title>
	<meta content="Joey kienet tinżel imlibbsa u mpittra, saff eyeshadow abjad mad-dawra, faxx lapes max-xfar, u kulur skur ilellex fuq il-kappell t’għajnejha. Gloss u glitter aħmar, ras nokkli bil-backcombing u l-ġnub miġbudin u llixxati lura b’pettne tad-djamantini. Meta kienet tilbes ta’ mara, kienet tħobb tagħżel xi libsa tal-Haro, li kellhom ħanut tal-ħwejjeġ Tas-Sliema, moda impurtata f’Malta minn familja Anglo-Iżraeljana li kienu jgħixu hawn. Kellhom stabbiliment tal-ħwejjeġ ieħor il-Belt, u r-restorant LeRoy ġewwa Tigné. Lil din il-familja tal-Haro, iz-zija t’ommi, Salvina kienet għall-ewwel isseftrilhom u mbagħad bdiet tieħu ħsieb it-tfal tagħhom għax kienet taf titkellem bl-Ingliż. Kienet fuq tagħha u ommi dejjem tiġri magħha u ġieli kienet tmur magħha għandhom. Din id-dar lil ommi fetħitilha orizzonti ġodda u internazzjonali ħafna, u l-Haro kien nissel fiha sens ta’ moda, avolja qliezet u qomos tal-irġiel biss kienet tilbes. Junior, imma, kien galantom u jberbaq sew fuq Antoinette u l-gwardarobbi tal-Iklin kienu kmamar sħaħ fil-basement tad-dar, li fil-weekend spiss jispiċċaw mimlijin sinjorini jitpittru quddiem mera rettangolari kollha bozoz mad-dawra u ħwejjeġ, parrokki, u tkaken għaddejjin minn id għall-oħra ħa jaraw min se jilbes xiex. Antoinette kellha mijiet ta’ lbiesi, tant li ġieli l-kontestanti tax-shows bħal Miss Sunshine kienu jilbsu kważi biss ħwejjeġ mill-gwardarobba tagħha, qisha l-benefattriċi tat-travestì. Wara joħorġu jiżżagħblu l-Hungry Tiger u jiġu lura l-għada, kulħadd daħna, kollha daħq, żuffjett, ikkampjar, riħa ta’ xorb u sigaretti, u min jorqod ’l hemm u min jorqod ’l hawn. Imma l-parrokki kienu dejjem jidħlu lura ġol-kaxxi tal-kartun roża b’ħabel gold biex iġġorrhom minnu, imqiegħda hemm ġew fuq irjus tondi tal-ġablow li fuqhom Joey kienet tpinġi għajnejn, imnieħer u xufftejn bil-make-up t’Antoinette, u meta jiġu lura miż-żagħbil tal-lejl, kienet taqla’ l-eyelashes foloz u twaħħalhom fuqha. Il-parrokki kienu joħduhom darba fix-xahar il-Village Gossip, għand Manwel u l-Mimì, għal wash u blow dry." name="description">
	<meta property="og:image" content="https://aphroconfuso.mt/stampi/social_hungry_tiger_d0019a504d.jpg">
	
		<meta name="author" content="Omar N’Shea">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Joey Tilbes, it-Tabù Tinża&#39; ta’ Omar N’Shea">
	<meta name="twitter:description" content="Joey kienet tinżel imlibbsa u mpittra, saff eyeshadow abjad mad-dawra, faxx lapes max-xfar, u kulur skur ilellex fuq il-kappell t’għajnejha. Gloss u glitter aħmar, ras nokkli bil-backcombing u l-ġnub miġbudin u llixxati lura b’pettne tad-djamantini. Meta kienet tilbes ta’ mara, kienet tħobb tagħżel xi libsa tal-Haro, li kellhom ħanut tal-ħwejjeġ Tas-Sliema, moda impurtata f’Malta minn familja Anglo-Iżraeljana li kienu jgħixu hawn. Kellhom stabbiliment tal-ħwejjeġ ieħor il-Belt, u r-restorant LeRoy ġewwa Tigné. Lil din il-familja tal-Haro, iz-zija t’ommi, Salvina kienet għall-ewwel isseftrilhom u mbagħad bdiet tieħu ħsieb it-tfal tagħhom għax kienet taf titkellem bl-Ingliż. Kienet fuq tagħha u ommi dejjem tiġri magħha u ġieli kienet tmur magħha għandhom. Din id-dar lil ommi fetħitilha orizzonti ġodda u internazzjonali ħafna, u l-Haro kien nissel fiha sens ta’ moda, avolja qliezet u qomos tal-irġiel biss kienet tilbes. Junior, imma, kien galantom u jberbaq sew fuq Antoinette u l-gwardarobbi tal-Iklin kienu kmamar sħaħ fil-basement tad-dar, li fil-weekend spiss jispiċċaw mimlijin sinjorini jitpittru quddiem mera rettangolari kollha bozoz mad-dawra u ħwejjeġ, parrokki, u tkaken għaddejjin minn id għall-oħra ħa jaraw min se jilbes xiex. Antoinette kellha mijiet ta’ lbiesi, tant li ġieli l-kontestanti tax-shows bħal Miss Sunshine kienu jilbsu kważi biss ħwejjeġ mill-gwardarobba tagħha, qisha l-benefattriċi tat-travestì. Wara joħorġu jiżżagħblu l-Hungry Tiger u jiġu lura l-għada, kulħadd daħna, kollha daħq, żuffjett, ikkampjar, riħa ta’ xorb u sigaretti, u min jorqod ’l hemm u min jorqod ’l hawn. Imma l-parrokki kienu dejjem jidħlu lura ġol-kaxxi tal-kartun roża b’ħabel gold biex iġġorrhom minnu, imqiegħda hemm ġew fuq irjus tondi tal-ġablow li fuqhom Joey kienet tpinġi għajnejn, imnieħer u xufftejn bil-make-up t’Antoinette, u meta jiġu lura miż-żagħbil tal-lejl, kienet taqla’ l-eyelashes foloz u twaħħalhom fuqha. Il-parrokki kienu joħduhom darba fix-xahar il-Village Gossip, għand Manwel u l-Mimì, għal wash u blow dry.">
	<meta name="twitter:image" content="https://aphroconfuso.mt/stampi/social_hungry_tiger_d0019a504d.jpg">
	<meta name="twitter:image:alt" content="Sticker tall-Hungry Tiger, bar il-Gżira.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/omar-nshea-joey-tilbes-it-tabù-tinża/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content dicembru-2023 esej story story-33">
		<header>
			<ul>
				<li class="header-label">
					
						<a href="/diċembru-2023/">Diċembru 2023</a>
					
				</li>
				
			</ul>
			
				<h1>
					Joey Tilbes, <l-m>it-Tabù</l-m> Tinża’
					
					
				</h1>
			
			
<h2>
	
	
		
		
			
				
					<a href="/omar-nshea/">Omar <l-m>N’Shea</l-m></a>
</h2>

			
			
				<section id="epigraphs" class="body-text">
					<figure class="epigraph">
						<p>Hawnhekk m’<l-m>iniex qed</l-m> nitkellem fuq <l-m>il-ġisem</l-m> ħaj bħala oġġett anatomiku, imma bħala dak li nsejjaħlu “somateka”<span class="pull">,</span> jiġifieri <l-m>l-ġisem</l-m> bħala arkivju politiku ħaj.</p>
						<figcaption>Paul B. Preciado: Je <l-m>suis un</l-m> monstre qui <l-m>vous parle</l-m></figcaption>
					</figure>
				</section>
			
		</header>
		<div class="container">
			<section id="grid-max-panel-left-top">
				
				
				
				
				
			</section>
			<section id="grid-max-panel-right-top">
				
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-J">J</span>oey</span> tgħidli li <l-m>l-ewwel</l-m> darba li <l-m>saret taf</l-m> li tħobb, <l-m>kienet nieżla</l-m> mill-mużew <l-m>tas-subien</l-m> lura <l-m>d-dar</l-m> għand ommha Marì. <l-m>Bħal drabi</l-m> oħra, dakinhar Joey <l-m>waqfet ma</l-m>’ Johnny <l-m>il-ħanut</l-m> tax-xorb li hemm wara <l-m>l-knisja</l-m>, hu <l-m>biex jilgħab</l-m> tnejn flipper, u hi <l-m>biex tħares</l-m> lejh. Johnny <l-m>kien iniżżlu</l-m> miegħu wara <l-m>l-mużew</l-m> għax meta jgħaddu <l-m>mill-bandli</l-m>, <l-m>l-oħrajn</l-m> kienu jitnejku bih. Johnny — sentejn <l-m>ikbar minn</l-m> Joey u joqgħod <l-m>fl-istess</l-m> triq — kien <l-m>kbir u</l-m> buċċ, u kulħadd jibża’ minnu. Joey <l-m>kienet diġà</l-m> tidher li sinjorina u kulħadd <l-m>kien jgħaddiha</l-m> biż-żmien. <l-m>Mhux ħaġa</l-m> kbira li <l-m>kienet Marì</l-m> stess li <l-m>qabbdet lil</l-m> Johnny iżomm għajnejh fuq binha. Marì ma <l-m>kien fiha</l-m> xejn, u Joey <l-m>kien baqa</l-m>’ <l-m>jgħix magħha</l-m> sakemm kellhom idaħħluha ġo <l-m>dar tax-xjuħ</l-m>. Iffissat fuqha, <l-m>idur biha</l-m>, jiżbgħolha u jomxtilha xagħarha, jaħsilha, iħitilha <l-m>l-ħwejjeġ</l-m> u jlibbisha, ipittrilha wiċċha <l-m>bil-Mary</l-m> Quant, u <l-m>tant ħadha</l-m> bi kbira meta <l-m>mietet li</l-m> qabdu breakdown <l-m>kbir u</l-m> beda <l-m>jmur il-quddies</l-m> tal-ħamsa kuljum, bilqiegħda fuq <l-m>in-naħa</l-m> tal-irġiel. Ma’ missierha, storj’oħra. Joey dejjem baqgħet imwerwra <l-m>mix-xebgħat</l-m> li qalgħet m’<l-m>għand missierha</l-m> meta <l-m>kien sema</l-m>’ li <l-m>t-tifel</l-m> sinjorina. <l-m>Miet meta</l-m> kienet għadha żgħira, imma <l-m>tant baqgħet</l-m> tibża’ minnu, li anki meta kibret, <l-m>qatt ma</l-m> libset <l-m>mid-dar</l-m>! Dakinhar, <l-m>waqt li</l-m> Johnny <l-m>kien qed</l-m> jilgħab <l-m>il-flipper</l-m>, spiċċat tiċċassa <l-m>lejn wieħed</l-m> li <l-m>kien qed</l-m> ibul <l-m>għal ġo</l-m> barmil <l-m>taż-żingu</l-m> fir-rokna ta’ wara <l-m>tal-bar</l-m>. Ma setgħetx taqla’ għajnejha <l-m>minn fuqu</l-m> u fuq ġismu. Johnny induna. Kulħadd induna. Johnny <l-m>qatt ma</l-m> reġa’ ħa <l-m>lil Joey</l-m> miegħu <l-m>biex jilgħab</l-m> il-flipper. Beda jibqa’ nieżel bih <l-m>id-dar</l-m> u wara jitla’ jilgħab waħdu.</p>
<p>Joey jgħidli li nduna <l-m>wkoll li</l-m> kien hekk <l-m>għax ftit</l-m> ġimgħat wara, <l-m>waqt li</l-m> kien nieżel <l-m>il-funeral</l-m> ta’ Ġurġa <l-m>l-ħajjata</l-m> mit-triq tagħhom <l-m>lejn iċ-ċimiterju</l-m>, <l-m>is-subien</l-m> kollha telqu jiġru ’<l-m>l fuq</l-m> biex ma <l-m>jarawx it-tebut</l-m> u jisimgħu <l-m>l-biki</l-m> u <l-m>l-ilfiq</l-m>. Wara <l-m>ċ-ċimiterju</l-m> hemm <l-m>is-siġar</l-m> taż-żebbuġ ta’ Mabel, <l-m>fejn kienu</l-m> jmorru <l-m>bit-trabokk</l-m> biex jaqbdu <l-m>l-pitirrossi</l-m>. Jgħidli li <l-m>kien hemm</l-m> nittien xiħ <l-m>minn barra</l-m> r-raħal, jinħeba wara <l-m>s-siġar</l-m> jilgħab bih. <l-m>Is-subien</l-m> l-oħra telqu jiġru imma hu baqa’ hemm, jiċċassa lejh. <l-m>Ix-xiħ</l-m> beda jsejjaħlu u Joey resaq viċin. Qallu <l-m>biex imisshulu</l-m> u tah twenty-five cents. Joey beża’ u telaq jiġri jaħbihom <l-m>għax immaġina</l-m> li jekk tarahom ommu, <l-m>tkun taf</l-m> minn <l-m>fejn ġabhom</l-m>. <l-m>Mar jaħbihom</l-m> taħt <l-m>is-siġra</l-m> tal-bajtar <l-m>fit-tarf</l-m> tal-għalqa <l-m>ħdejn ir-razzett</l-m> li kellhom <l-m>viċin iċ-ċimiterju</l-m>. U <l-m>kull meta</l-m> kien iħares <l-m>lejn is-siġra</l-m> tal-bajtar, <l-m>kien jiftakar</l-m> fis-siġar <l-m>taż-żebbuġ</l-m> meta difnu <l-m>lil Ġurġa</l-m>. Darba qam filgħodu, u meta ħareġ <l-m>biex jaħsel</l-m> wiċċu <l-m>bl-ilma</l-m> tal-bir sab gaffa tqatta’ <l-m>l-art</l-m> fejn ħeba <l-m>l-flus;</l-m> ħaddiema <l-m>tal-gvern</l-m> kienu ġew jibnu blokka flats. Tgħidli li <l-m>s-siġra</l-m> kienet <l-m>fejn illum</l-m> għandi <l-m>l-kamra</l-m> tas-sodda tiegħi jien, li xi <l-m>mkien mirdumin</l-m> taħt rasi hemm <l-m>flus il-qoħob</l-m> ta’ tfulitha.</p>
<p>Joey <l-m>kienet taf</l-m> lil ommi sew, u <l-m>kienet tilbes</l-m>. <l-m>Jasal is-Sibt</l-m>, titla’ <l-m>d-dar</l-m> t’ommi u tibda tqalleb <l-m>fil-gwardarobbi</l-m> ta’ Antoinette, <l-m>it-tfajla</l-m> t’ommi. Kienu għamlu <l-m>snin twal</l-m> poġġuti, kemm flimkien kif <l-m>ukoll ma</l-m>’ żewġ Amerikani jaħdmu ma’ <l-m>taż-żejt</l-m> il-Libja u jonfqu <l-m>l-qligħ</l-m> f’Malta, <l-m>xahar hemm</l-m> u <l-m>xahar hawn</l-m>. <l-m>T’ommi</l-m> kien Jack, <l-m>minn Bakersfield</l-m>, California, u ta’ Antoinette <l-m>kien Junior</l-m>, <l-m>minn Oklahoma</l-m>. <l-m>L-erbgħa</l-m> li huma <l-m>taħt l-istess</l-m> saqaf <l-m>fil-wied</l-m> tal-Iklin, <l-m>siġar tal-berquq</l-m>, klieb <l-m>tar-razza</l-m> Ġermaniżi, żewġ xadini Brigitte u Jack, pixxina, u <l-m>kmamar bla</l-m> tmiem f’<l-m>nofs imkien</l-m>. Ommi kellha <l-m>bar tas-sinjorini</l-m> l-Gżira: ħaditu <l-m>bl-isem</l-m> Cafè de <l-m>Paris imma</l-m> wara <l-m>ftit dejjaqha </l-m>— kien wisq qisu restorant <l-m>tal-familja </l-m>— u dawritu f’<l-m>bar jismu</l-m> Hungry Tiger. <l-m>Fis-sebgħinijiet</l-m>, jew <l-m>kont tmur</l-m> tixrob <l-m>is-Sunrise</l-m> Bar <l-m>għand il-Mahoney</l-m>, quddiem <l-m>il-Ġnien</l-m> tal-Gżira, u tara <l-m>lil Antoinette</l-m> tinża’ fuq <l-m>il-mejda</l-m> tal-biljard <l-m>waqt li</l-m> tinbaram <l-m>għal xi</l-m> diska ta’ Amanda Lear, jew <l-m>kont tmur</l-m> il-Hungry Tiger, <l-m>pass ’il</l-m> bogħod <l-m>tul ix-xatt</l-m>, tindiehes <l-m>mas-sinjorini</l-m>, <l-m>min liebes</l-m> ta’ mara, <l-m>min liebes</l-m> u daqshekk, <l-m>l-aqwa</l-m> li faqgħa. <l-m>Dan kien</l-m> ukoll <l-m>iż-żmien</l-m> fejn <l-m>il-Gżira</l-m> bdew ġejjin <l-m>l-Amerikani</l-m> taż-żejt: <l-m>ix-xatt</l-m> kien hemm stabbilimenti li fihom dawk <l-m>l-irġiel</l-m> li ma kellhomx għalfejn imorru lura <l-m>l-Amerka</l-m> fix-xahar off, kienu jintefgħu jberbqu flushom <l-m>fix-xorb</l-m>, <l-m>fit-tipjip</l-m> u <l-m>fil-qoħob</l-m>. Tidħol <l-m>it-titjira</l-m> tal-Libyan Arab Airlines, u <l-m>t-Tripoli</l-m> Bar ta’ Triq <l-m>l-Imsida</l-m>, quddiem <l-m>l-istadium</l-m>, <l-m>it-Tulip</l-m> Bar ta’ Triq Testaferrata, kif <l-m>ukoll iċ-Chequers</l-m> u <l-m>l-Black</l-m> Gold maġenbu, jimtlew bi <l-m>rġiel twal</l-m> u bjondi <l-m>lebsin ir-Rolex</l-m> u <l-m>l-jeans</l-m> jew xi <l-m>boiler suit</l-m> bil-marka <l-m>tat-Texaco</l-m> jew <l-m>Oasis Oil</l-m> fuq daharhom. <l-m>Il-Gżira</l-m> gawdiet finanzjarjament <l-m>minn fuqhom</l-m>, u <l-m>bdiet teklissa</l-m> sew <l-m>il-Belt</l-m>. Strada Stretta ma baqgħetx li kienet: <l-m>ħadd ma</l-m> kien <l-m>għad baqa</l-m>’ ħlief xi sinjorina jew <l-m>tnejn jipprovaw</l-m> jeħilbu <l-m>l-aħħar</l-m> qtar. Imma <l-m>l-Gżira</l-m> saret ġebbieda: <l-m>il-ħajja</l-m> tax-xatt <l-m>bdiet timtela</l-m> postijiet <l-m>fejn stajt</l-m> tibqa’ tixrob <l-m>il-lejl</l-m> kollu <l-m>man-nisa</l-m> u <l-m>s-sinjorini</l-m> Maltin, u jekk ittik <l-m>is-siegħa</l-m>, taqsam <l-m>it-triq</l-m> u <l-m>tmur tagħmel</l-m> fil-Ġnien.</p>
<p>Joey <l-m>kienet tinżel</l-m> imlibbsa u mpittra, saff eyeshadow <l-m>abjad mad-dawra</l-m>, <l-m>faxx lapes</l-m> max-xfar, u <l-m>kulur skur</l-m> ilellex fuq <l-m>il-kappell</l-m> t’għajnejha. <l-m>Gloss u</l-m> glitter aħmar, <l-m>ras nokkli</l-m> bil-backcombing u <l-m>l-ġnub</l-m> miġbudin u llixxati lura b’pettne <l-m>tad-djamantini</l-m>. Meta <l-m>kienet tilbes</l-m> ta’ mara, <l-m>kienet tħobb</l-m> tagħżel xi libsa <l-m>tal-Haro</l-m>, li kellhom <l-m>ħanut tal-ħwejjeġ</l-m> Tas-Sliema, moda impurtata f’Malta <l-m>minn familja</l-m> Anglo-Iżraeljana li kienu jgħixu hawn. Kellhom stabbiliment <l-m>tal-ħwejjeġ</l-m> ieħor <l-m>il-Belt</l-m>, u <l-m>r-restorant</l-m> LeRoy ġewwa Tigné. <l-m>Lil din</l-m> il-familja <l-m>tal-Haro</l-m>, <l-m>iz-zija</l-m> t’ommi, Salvina <l-m>kienet għall-ewwel</l-m> isseftrilhom u mbagħad <l-m>bdiet tieħu</l-m> ħsieb <l-m>it-tfal</l-m> tagħhom <l-m>għax kienet</l-m> taf titkellem <l-m>bl-Ingliż</l-m>. <l-m>Kienet fuq</l-m> tagħha u ommi dejjem tiġri magħha u ġieli <l-m>kienet tmur</l-m> magħha għandhom. <l-m>Din id-dar</l-m> lil ommi fetħitilha orizzonti ġodda u internazzjonali ħafna, u <l-m>l-Haro</l-m> kien <l-m>nissel fiha</l-m> sens ta’ moda, avolja <l-m>qliezet u</l-m> qomos <l-m>tal-irġiel</l-m> biss <l-m>kienet tilbes</l-m>. Junior, imma, <l-m>kien galantom</l-m> u jberbaq sew fuq Antoinette u <l-m>l-gwardarobbi</l-m> tal-Iklin kienu <l-m>kmamar sħaħ</l-m> fil-basement <l-m>tad-dar</l-m>, li <l-m>fil-weekend</l-m> spiss jispiċċaw mimlijin sinjorini jitpittru quddiem mera rettangolari kollha <l-m>bozoz mad-dawra</l-m> u ħwejjeġ, parrokki, u <l-m>tkaken għaddejjin</l-m> minn <l-m>id għall-oħra</l-m> ħa jaraw <l-m>min se</l-m> jilbes xiex. Antoinette kellha <l-m>mijiet ta</l-m>’ lbiesi, <l-m>tant li</l-m> ġieli <l-m>l-kontestanti</l-m> tax-shows <l-m>bħal Miss</l-m> Sunshine kienu jilbsu kważi <l-m>biss ħwejjeġ</l-m> mill-gwardarobba tagħha, qisha <l-m>l-benefattriċi</l-m> tat-travestì. Wara joħorġu jiżżagħblu <l-m>l-Hungry</l-m> Tiger u jiġu lura <l-m>l-għada</l-m>, kulħadd daħna, kollha daħq, żuffjett, ikkampjar, riħa ta’ xorb u sigaretti, u <l-m>min jorqod</l-m> ’<l-m>l hemm</l-m> u <l-m>min jorqod</l-m> ’<l-m>l hawn</l-m>. Imma <l-m>l-parrokki</l-m> kienu dejjem jidħlu lura <l-m>ġol-kaxxi</l-m> tal-kartun roża b’<l-m>ħabel gold</l-m> biex iġġorrhom minnu, imqiegħda hemm ġew fuq <l-m>irjus tondi</l-m> tal-ġablow li fuqhom Joey <l-m>kienet tpinġi</l-m> għajnejn, imnieħer u xufftejn <l-m>bil-make-up</l-m> t’Antoinette, u meta jiġu lura <l-m>miż-żagħbil</l-m> tal-lejl, <l-m>kienet taqla</l-m>’ <l-m>l-eyelashes</l-m> foloz u twaħħalhom fuqha. <l-m>Il-parrokki</l-m> kienu joħduhom darba <l-m>fix-xahar</l-m> il-Village Gossip, <l-m>għand Manwel</l-m> u <l-m>l-Mimì</l-m>, <l-m>għal wash</l-m> u blow dry.</p>
<p class="break"><span class="initial"><span class="dropcap drop-I">I</span>mma</span> Joey <l-m>mhux dejjem</l-m> kienet <l-m>tilbes ta</l-m>’ mara: ġieli <l-m>kienet tilbes</l-m> biss. Tilbes, <l-m>għal Joey</l-m> u sħabha, klikka sinjorini <l-m>fis-sebgħinijiet</l-m>, <l-m>kienet tfisser</l-m> żewġ affarijiet: jew ilbiesi ta’ mara jew ħwejjeġ <l-m>tal-moda</l-m> kkampjati sew, li għalkemm ma <l-m>kinux ovvjament</l-m> ta’ mara, xorta <l-m>kont tidher</l-m> li <l-m>int <em>hekk</l-m></em> bihom. <l-m>Il-mod</l-m> ta’ <l-m>lbies spiss</l-m> kien jiġi ddeterminat <l-m>minn fejn</l-m> tkun sejra tixrob u tiżfen: jekk <l-m>il-Hungry</l-m> Tiger jew <l-m>il-Pips</l-m>, ta’ mara; jekk <l-m>il-każin</l-m>, <l-m>tilbes biss</l-m>.</p>
<p>Niftakar <l-m>l-ewwel</l-m> darba li <l-m>rajt mejda</l-m> sinjorini <l-m>l-każin:</l-m> xagħar <l-m>kbir u</l-m> tond kollu nokkli, <l-m>qomos tax-chiffon</l-m> issikkati <l-m>bl-għonq</l-m> u <l-m>l-polzijiet</l-m> tal-bellus iswed, <l-m>qliezet dojoq</l-m> tal-bellus, u żraben għoljin <l-m>mill-art</l-m> imma <l-m>mhux fuq</l-m> takkuna. Timmaġina li roqgħa sinjorini ġo <l-m>każin libsin</l-m> hekk <l-m>kienet dehra</l-m> stramba u skomda <l-m>għal kulħadd</l-m>, imma <l-m>fil-verità</l-m> ma <l-m>kienx il-każ:</l-m> l-ewwel nett, ħafna <l-m>minn dawn</l-m> is-sinjorini kienu magħrufa sew <l-m>fir-raħal</l-m>, u kważi kuljum <l-m>kont tarahom</l-m> u ssellmilhom filgħodu, <l-m>sejrin ix-xogħol</l-m> ġo xi hotel, inaddfu, jew xi fabbrika <l-m>tal-ġinsijiet</l-m> bħala ħajjata. <l-m>It-tieni</l-m> nett, meta kienu jkunu flimkien, ma <l-m>kontx tiftaħ</l-m> ħalqek <l-m>malajr magħhom</l-m> għax kienu jduruk. U għalkemm <l-m>din l-osservazzjoni</l-m> ma <l-m>kinetx titlissen</l-m> pubblikament, <l-m>is-sinjorini</l-m> li kienu jpoġġu <l-m>l-każin</l-m> kellhom <l-m>fil-fatt</l-m> rwol <l-m>definit miċ-ċirkostanzi</l-m> tal-ekonomija sesswali u <l-m>d-dekor</l-m> tal-mara, li spiss, <l-m>fl-irħula</l-m>, la <l-m>kienet tidħol</l-m> fil-każini u <l-m>lanqas iddum</l-m> tant barra. <l-m>Dan il-vojt</l-m>, flimkien <l-m>mar-regolazzjoni</l-m> tal-ġisem <l-m>tal-mara</l-m> u <l-m>n-nuqqas</l-m> ta’ tagħrif <l-m>dwar il-kontraċettivi</l-m>, swew ta’ opportunità <l-m>għas-sinjorini</l-m> li kienu jilbsu. Fuq mejda <l-m>fil-kantuniera</l-m> tal-każin, wara <l-m>l-ħdax</l-m>, jibdew ġejjin <l-m>id-drinks</l-m>. <l-m>Min bagħat</l-m> wieħed, <l-m>min tnejn</l-m>, tlieta… <l-m>min għajjatlek</l-m> ħdejh ħa <l-m>jgħid kelma</l-m>, u <l-m>min għamillek</l-m> sinjal ħa <l-m>tmur barra</l-m>, forsi <l-m>kien jaf</l-m> b’xi <l-m>post hu</l-m>, jew forsi kellek iċ-ċwievet ta’ xi <l-m>mkien int</l-m>. Ħafna sinjorini kienu jikru <l-m>flat flimkien</l-m>, iħallsu ftit, u jużawh <l-m>skont il-bżonn</l-m>. <l-m>Spiss lejn</l-m> in-naħa ta’ ġewwa, <l-m>lejn il-Mosta</l-m>. Qoħob, imma qoħob <l-m>tas-sinjorini</l-m> mhux <l-m>il-qoħob</l-m> li taf int, <l-m>għall-flus</l-m>. Qoħob <l-m>kien it-terminu</l-m> li tuża <l-m>biex tikkuntrarja</l-m> l-ewfemiżmi: flok tbatti <l-m>l-oxxenità</l-m>, iżżidha. Tgħabbi u tgħidlu qoħob, <l-m>għax iktar</l-m> faqgħa! Darba <l-m>lil Joey</l-m> staqsejtha: imma għala int? <l-m>Għax jien</l-m> nagħmel affarijiet li hi ma tagħmilx; <l-m>għax hu</l-m> jagħmel lili affarijiet li ma <l-m>jistax jagħmel</l-m> lil dik li għada pitgħada se <l-m>tkun omm</l-m> uliedu; <l-m>għax ma</l-m> jridx li hi <l-m>qatt tkun</l-m> taf li jħobb <l-m>it-taħwid;</l-m> għax hi tipprova, imma ma <l-m>tafx daqsi;</l-m> għax xorob u saħan; <l-m>għax ’qas</l-m> hu <l-m>stess ma</l-m> jaf. <l-m>Għax bħalissa</l-m> għala żobbu <l-m>hux mara</l-m> jew <l-m>raġel bis-saħna</l-m> l’għandu! Imma hu ma <l-m>jgħid xejn</l-m>. <l-m>Is-skiet</l-m> u <l-m>s-satra</l-m> kienu <l-m>l-qofol</l-m> tas-saħna.</p>
<p><l-m>L-importanti</l-m> kien li <l-m>ħadd ma</l-m> jarah ikellmek, jew li ma tkellmux meta tarah barra. <l-m>Għax int</l-m> kulħadd jaf li pufta, imma hu jagħmel hekk <l-m>għax ikollu</l-m> bżonn iġibha u jistrieħ. U tiegħu tifla sew. Ġa rieqda <l-m>ħdejn ommha</l-m>. Tiskanta kemm <l-m>l-istrutturi</l-m> tas-sorveljanza <l-m>tal-verġinità</l-m> tal-mara fetħu <l-m>s-suq</l-m> għall-intimità <l-m>bejn l-irġiel</l-m> flok rażżnu <l-m>s-saħna</l-m>. Jane <l-m>Ward issejħilha</l-m> omosesswalità sitwazzjonali, jiġifieri li wieħed straight u buċċ, meta ma <l-m>jsibx ma</l-m>’ <l-m>min imur</l-m>, jew meta jsib imma ma <l-m>jmurx għax</l-m> tifla sew, <l-m>imur ma</l-m>’ raġel. Hemmhekk orrajt: hu <l-m>mhux hekk</l-m>, hu jagħmel hekk <l-m>sforz id-dagħdigħa</l-m> ta’ virilità li ma tħallihx iżommu <l-m>fil-qalziet</l-m> jew iġerrih imma <l-m>jrid jieħu</l-m> dak li jiġi f’idejh. Ipermaskulinità sanzjonata <l-m>mis-soċjetà</l-m>. Suġġett li ma jġorrx <l-m>it-toqol</l-m> tal-identità imma mħaddan <l-m>mill-“jien</l-m>” universali. Orrajt, forsi <l-m>mhux se</l-m> jagħmilha <l-m>fil-beraħ</l-m>, imma sħabu jafu <l-m>għax miegħu</l-m> kienu <l-m>l-Pips</l-m> jew <l-m>il-Hungry</l-m> Tiger, iduru miegħu u jġibulu drink wara <l-m>l-ieħor</l-m>, jerdgħu <l-m>mid-dividendi</l-m> tal-maskulinità tiegħu. Sanzjonat <l-m>għax hu</l-m> buċċ, <l-m>għax ireddgħu</l-m>, <l-m>għax top</l-m>. Ma jaqilgħux imma jtih. U sakemm itih, <l-m>mhuwiex gay</l-m>.</p>
<p class="break"><span class="initial"><span class="dropcap drop-I">I</span><l-m>l-Miss</l-m></span> Sunshine u <l-m>l-Miss</l-m> Banda kienu <l-m>dinjiet paralleli</l-m> li fihom <l-m>is-sinjorini</l-m> kienu jilbsu ta’ nisa u joħorġu jimmudellaw f’kompetizzjoni li fiha kienu jimitaw ’<l-m>il-Miss</l-m> Malta. <l-m>Dawn l-avvenimenti</l-m> kienu jirrikjedu spazju pjuttost kbir, allura kienu jsiru <l-m>ġol-lukandi</l-m>, ġeneralment ta’ <l-m>grad naqra</l-m> baxx. <l-m>Għal żmien</l-m> kienu jsiru <l-m>l-Paradise</l-m> Bay Hotel, iċ-Ċirkewwa. <l-m>Dawn kienu</l-m> avvenimenti strambissimi: <l-m>għall-parteċipanti</l-m>, <l-m>ix-show</l-m> kien okkażjoni <l-m>biex juru</l-m> lilhom infushom u <l-m>lil sħabhom</l-m> kemm huma ħelwin, <l-m>tajbin u</l-m> faqgħa meta jkunu <l-m>libsin ta</l-m>’ mara. <l-m>L-għan</l-m> kien li <l-m>tkun stealth</l-m> ħafna u allura tgħaddi bħala mara, jiġifieri li <l-m>inqas ma</l-m> l-udjenza tinduna li <l-m>int “raġel</l-m>”<span class="pull">,</span> <l-m>iktar tkun</l-m> tajba u jkollok <l-m>ċans tieħu</l-m> t-titlu ta’ <l-m>Miss Sunshine</l-m> jew <l-m>Miss Banda </l-m>— il-fenomenu li llum jissejjaħ “passing”<span class="pull">.</span> <l-m>L-udjenza</l-m> kienet predominantement eterosesswali, u <l-m>l-effett</l-m> għalihom <l-m>kien komiku;</l-m> imorru <l-m>biex jidħqu</l-m>. Għalihom, <l-m>din il-kummiedja</l-m> tal-ġeneru <l-m>kienet parti</l-m> mill-idea <l-m>tal-konsum</l-m> għall-gost. Però, <l-m>għall-parteċipanti</l-m> kienet kummiedja maqbuda f’estetika serja u kostruzzjoni ta’ identità fuq preċiżjoni prostetika. <l-m>L-ilbies</l-m>, <l-m>il-parrokki</l-m>, <l-m>it-tkaken</l-m>, u <l-m>l-make-up</l-m> kienu prostetika neċessarja, bħalma kienu teknoloġiji <l-m>tal-ġisem</l-m> li jipproduċu affetti u mutetti ta’ jdejn, xufftejn, għajnejn u mossi. Għalkemm għalik <l-m>l-għan</l-m> kien serju — li tgħaddi — għall-udjenza <l-m>dan kollu</l-m> kien farsa, u allura <l-m>l-ġesti</l-m> kienu jiġu ttrivjalizzati. <l-m>Stajt tkun</l-m> mara <l-m>biss għal</l-m> dawk <l-m>is-sinjorini</l-m> li huma bħalek.</p>
<p>Barra <l-m>minn dawn</l-m> l-avvenimenti, <l-m>għal żmien</l-m> twil <l-m>is-sinjorini</l-m> li kienu jilbsu — kif <l-m>ukoll xi</l-m> nisa trans — kienu jsibu naqra ta’ introjtu <l-m>modest billi</l-m> jaħdmu fi stabbilimenti <l-m>tat-turisti</l-m> ġewwa Buġibba u <l-m>l-Mellieħa</l-m> bħala “female impersonators”<span class="pull">.</span> <l-m>Spiss dan</l-m> kien <l-m>isir fil-barijiet</l-m> fejn kienu jmorru jixorbu <l-m>l-Ingliżi</l-m> waqt <l-m>il-btajjel</l-m> tagħhom Malta; konsum li fih <l-m>żgur ma</l-m> kinitx tintilef <l-m>l-asimetrija</l-m> ta’ <l-m>poter f</l-m>’kif <l-m>it-turist</l-m> kolonjalist iħares lejna. <l-m>Uħud mis-sinjorini</l-m>, però, kienu jagħmlu introjtu <l-m>ikbar mix-shows:</l-m> Brigitte <l-m>St John</l-m>, u warajha Katya, kienu <l-m>minn tal-ewwel</l-m> li qabdu <l-m>din il-forma</l-m> ta’ intrapriża, però, <l-m>it-tnejn</l-m> kienu ġejjin <l-m>minn klassi</l-m> soċjali differenti ħafna u kellhom mentalità u kultura ħafna <l-m>iktar internazzjonali</l-m> minn ħafna sinjorini oħrajn Maltin. <l-m>Il-punti</l-m> ta’ riferiment ta’ Katya, pereżempju, kienu ġejjin <l-m>minn sfond</l-m> edukat. Xi <l-m>mkien fl-arblu</l-m> tar-razza ta’ Katya <l-m>kienet tgħid</l-m> li hemm <l-m>il-pittur</l-m> Giuseppe Calì, u xi <l-m>kultant kienet</l-m> tuża <l-m>dan il-kunjom</l-m> anki għaliha <l-m>stess (imma</l-m> bħas-soltu, forsi <l-m>biex titnejjek)</l-m>. <l-m>Fl-appartament</l-m> tagħha, <l-m>fost mijiet</l-m> ta’ ritratti ta’ ċelebritajiet u kaxxi vojta <l-m>tat-Tiffany</l-m> &amp; Co, kellha <l-m>r-Requiem</l-m> ta’ Mozart, <l-m>l-arji</l-m> ta’ Maria Callas, kotba <l-m>tal-poeżiji</l-m>, linji <l-m>mill-films</l-m> miktubin <l-m>bil-lipstick</l-m> fuq <l-m>il-mera</l-m>, frammenti ta’ memorji dehbiena, veri u fittizji, ta’ konoxxenzi <l-m>bħal Madame</l-m> Claude, stilisti Pariġini <l-m>tal-couture</l-m>, dinastiji <l-m>sud-Amerikani</l-m> taż-żejt, kittieba-ċelebrità u ballerini famużi. <l-m>Is-sinjorini</l-m> tal-klassi <l-m>tal-ħaddiema</l-m> bħal Joey kellhom artisti Taljani <l-m>lejn min</l-m> iħarsu: <l-m>il-Vanoni</l-m>, <l-m>ir-Rettore</l-m>, u Marcella. U <l-m>fl-ismijiet</l-m> ġodda li kienu jadottaw, <l-m>kienet tinkixef</l-m> id-domestiċità <l-m>tal-preżentazzjoni</l-m> somatika: Pamela, Fallon, Krystle, ismijiet <l-m>mis-soap</l-m> operas <l-m>il-ġodda</l-m>, xhieda li <l-m>l-identità</l-m> li bdew jibnu ma <l-m>kinitx moħmija</l-m> mill-qari ta’ rivisti <l-m>tal-moda</l-m> internazzjonali, titjiriet fuq <l-m>il-Concorde</l-m>, festini, vernissage u diskoteki Pariġi u New York, imma <l-m>minn iljieli</l-m> ġewwa ma’ ommhom quddiem televixin Grundig.</p>
<p><l-m>Kien hemm</l-m> ukoll, <l-m>min ħa</l-m> l-ilbies <l-m>pass iktar</l-m> ’<l-m>il quddiem</l-m> u <l-m>xidd ukoll</l-m> prostetika kimika. Fi Triq <l-m>l-Imsida</l-m> ġewwa <l-m>l-Gżira</l-m> quddiem <l-m>l-istadium</l-m>, <l-m>għand Twanny</l-m> tat-Tripoli Bar, fuq waħda <l-m>mill-imwejjed</l-m> bil-wiċċ roża jew <l-m>isfar tal-formajka</l-m> kien jiżvolġi <l-m>x-xogħol</l-m> krepuskulari u <l-m>bil-moħbi</l-m> fuq kif <l-m>stajt tibda</l-m> tieħu <l-m>l-Premarin</l-m>, estroġenu f’forma ta’ pilloli, normalment disponibbli bħala HRT, terapija ormonali <l-m>għan-nisa</l-m> waqt <l-m>il-menopawsa</l-m> u wara. Diġà <l-m>kien hemm</l-m> min ħa <l-m>l-Premarin</l-m> u għamel <l-m>it-tranżizzjoni</l-m> kompleta: Brigitte St. <l-m>John kienet</l-m> l-ewwel waħda li għamlitha, u Katya <l-m>dritt warajha;</l-m> niftakar <l-m>ritratt-kartolina</l-m> li Brigitte <l-m>kienet bagħtet</l-m> lil Katya <l-m>minn Ruma</l-m> tgħidilha li <l-m>kienet kuntenta</l-m> b’ħajjitha <l-m>fil-caravan</l-m> ma’ tagħha. Katya <l-m>kienet qaltli</l-m> li Brigitte għallmitha ħafna u li <l-m>kienet tafha</l-m> sew; tgħidli li <l-m>kienet l-isbaħ</l-m> showgirl ta’ żmienha u li meta telgħu Londra Brigitte, Mary Mutetti u Rita Pożi, Brigitte <l-m>mill-ewwel</l-m> sabet xogħol bħala żeffiena <l-m>fin-nightlife</l-m>. <l-m>Fis-sebgħinijiet</l-m>, Brigitte u Katya kienu jittieħdu <l-m>bis-serjetà</l-m> x’<l-m>aktarx minħabba</l-m> l-fatt li ma kellhomx sinjalazzjoni somatika li <l-m>stajt tagħrafha</l-m> mill-ewwel. Kienu <l-m>minn klassijiet</l-m> soċjali ogħla, u kienu oġġetti ta’ fetiċċju u erotiżmu dekadenti li ma <l-m>kinux totalment</l-m> aljeni <l-m>mal-klassijiet</l-m> għolja li kienu jivvjaġġaw u jfittxu intimità sesswali eżotika ġaladarba barra <l-m>minn xtutna</l-m>. Imma <l-m>mhux kull</l-m> sinjorina <l-m>kienet tieħu</l-m> l-Premarin, u <l-m>min kien</l-m> jieħu, <l-m>mhux neċessarjament</l-m> ried jagħmel tranżizzjoni sħiħa u kompleta; <l-m>fil-fatt</l-m>, <l-m>ftit naf</l-m> nies li riedu jieħdu dak <l-m>il-pass</l-m>. <l-m>Għal bosta</l-m> sinjorini li bdew jieħdu <l-m>l-ormoni</l-m>, <l-m>iż-żobb</l-m> ma <l-m>kienx idejjaqhom</l-m> daqshekk; li <l-m>kien idejjaqhom</l-m> kien <l-m>is-suf</l-m>, <l-m>il-leħja</l-m>, u <l-m>t-terrur</l-m> li jaqgħalhom xagħarhom. <l-m>Iż-żobb</l-m>, wara kollox, <l-m>kien imfittex</l-m> minn ħafna <l-m>rġiel li</l-m> jħufu <l-m>għall-intimità</l-m> ma’ persuna li tilbes.</p>
<p class="break"><span class="initial"><span class="dropcap drop-I">I</span><l-m>l-Lippa</l-m></span> tatek isem ġdid. Għallmitek <l-m>eżatt kif</l-m> għandek titkellem, kemm <l-m>mal-psikjatra</l-m> Abram Galea, kif <l-m>ukoll mat-tabib</l-m> Anġlu Psaila, u ma’ <l-m>Charles Swain</l-m>, <l-m>it-tabib</l-m> tal-kirurġija plastika. Mingħand <l-m>Swain ridt</l-m> imnieħer pulit, imdawwar naqra ’<l-m>l fuq</l-m> imma <l-m>mhux wisq</l-m> ’<l-m>il fuq</l-m> li <l-m>l-imnifsejn</l-m> iħarsu ’<l-m>l barra</l-m>. Imnieħrek <l-m>kien pjan</l-m> fit-tul; <l-m>bil-paga</l-m> ta’ chambermaid <l-m>il-Paradise</l-m> Bay <l-m>kien ikollok</l-m> tibqa’ <l-m>tgħix għand</l-m> ommok, titla’ u tinżel b’<l-m>tal-linja</l-m>, u twarrab <l-m>għal sentejn</l-m> sħaħ. <l-m>Lil Abram</l-m> Galea kellek tgħidlu li <l-m>kissirt il-mera</l-m> tal-kamra <l-m>tal-banju</l-m> apposta <l-m>għax ma</l-m> tiflaħx tħares lejk kif int, li <l-m>qed titfarrak</l-m> mentalment, li <l-m>qed titqażżeż</l-m> minnek innifsek u <l-m>jkun se</l-m> jtik <l-m>l-istonku</l-m> meta ħuk <l-m>il-kbir</l-m> isejjaħlek Joseph. Joseph! U jerġa’ ħaqq <l-m>l-ostja</l-m> Joseph! Ma tiflaħx tħares darb’oħra <l-m>lejn ir-ritratt</l-m> tal-preċett fuq <l-m>il-ħajt</l-m> ħdejn <l-m>il-bieb</l-m> ta’ barra, imkabbar <l-m>daqs pittura</l-m> tal-qaddisin <l-m>ġol-knisja</l-m>. <l-m>L-unika</l-m> raġuni għala ma qattajtux trietaq hi <l-m>għax Ċanċu</l-m> tal-Ħamrun <l-m>kien iħobb</l-m> jirtokkja <l-m>l-uċuħ</l-m> naqra żżejjed u qisu nduna bik <l-m>għax fuq</l-m> għajnejk għamillek eyeliner blu, għamillek snienek <l-m>bojod qishom</l-m> għadam <l-m>tas-siċċ</l-m> u <l-m>l-ġilda</l-m> ta’ wiċċek ġabhielek ċeramika. <l-m>Lil Anġlu</l-m> għedtlu li ma <l-m>jistax ikun</l-m> tibqa’ sejra hekk, li <l-m>qed tħoss</l-m> attakk kbir, li <l-m>xbajt minn</l-m> Joseph, u li <l-m>ridt il-Premarin</l-m>.</p>
<p>Joey <l-m>kienet għadha</l-m> qatt ma missithom imma ħafna <l-m>minn sħabha</l-m> iva. Meta bdiet, sebħet fuqha għodwa molekolari ġdida. <l-m>Il-Premarin</l-m>, <l-m>għal Joey</l-m>, <l-m>kien proċess</l-m> teknoxamaniku, komunikazzjoni trasversali <l-m>mal-ormoni</l-m> li kienu jagħmluh Joseph. <l-m>Fost is-sinjorini</l-m> li jilbsu, <l-m>il-Premarin</l-m> malajr <l-m>bdiet issir</l-m> festina bijopolitika li titnejjek <l-m>bir-reġim</l-m> tal-psikjatrija, psikanaliżi, farmakoloġija u mediċina eġemonika u <l-m>bdiet issir</l-m> proċess li <l-m>Paul B</l-m>. Preciado jsejjaħlu dekolonizzazzjoni somatika <l-m>mit-teknopatrijarkat</l-m> eteronormattiv.</p>
<p><l-m>Bħal ritwal</l-m> somatiku, <l-m>kull filgħodu</l-m> tfaqqa’ pirmla vjola <l-m>tal-Premarin</l-m> minn <l-m>ġol-kartuna</l-m> u tiblagħha, tmexxi <l-m>s-swaba</l-m>’ ta’ jdejk <l-m>għal fuq</l-m> sidrek <l-m>biex tħoss</l-m> jekk <l-m>hemmx xi</l-m> għoqda <l-m>qed tibbies</l-m>, nofsok imwerwer u <l-m>n-nofs</l-m> l-ieħor ħerqan. Xagħrek <l-m>qed jissaħħaħ</l-m>, ileqq, jiffolta u jiggoffa. <l-m>Qed jitwal</l-m> malajr. <l-m>Il-ġilda</l-m> bdiet tirtab. M’għandekx <l-m>iktar suf</l-m> ma’ biżlejk u allura m’għadekx tqaxxru <l-m>bix-xafra</l-m>. <l-m>Il-leħja</l-m> m’għadhiex tixrief u tigref; <l-m>saret dell</l-m> taħt geddumek u <l-m>l-foundation</l-m> qed jgħattiha aħjar. Għajnejk <l-m>qed jibbru</l-m>, <l-m>qed isiru</l-m> iktar ħelwin. <l-m>Bdejt tħossok</l-m> iżgħar. <l-m>Qed tarak</l-m> tisbieħ. <l-m>Qed tieħu</l-m> gost <l-m>bin-nies</l-m> iħarsu <l-m>iktar lejk;</l-m> minn <l-m>raġel ikrah</l-m> għax <l-m>mhux maskili</l-m> biżżejjed <l-m>sirt sinjorina</l-m> ħelwa: <l-m>tilbes ta</l-m>’ mara u tikkonfondi ’<l-m>n-nies</l-m>, <l-m>tilbes ta</l-m>’ <l-m>raġel u</l-m> jaħsbuk ġuvnott barrani. Orrajt, hemm <l-m>min idejqek</l-m> għax jiflik, taparsi jolqotlok <l-m>bejn saqajk</l-m> meta <l-m>tkun bilwieqfa</l-m> fuq <l-m>tal-linja</l-m> biex <l-m>iħoss intix</l-m> raġel. Imma <l-m>d-dividend</l-m> tal-ormoni huwa ħafna <l-m>ikbar mill-iskumdità</l-m> soċjali u <l-m>l-invażjoni</l-m> fuq <l-m>l-irkejjen</l-m> ta’ ġismek.</p>
<p>Meta ħasset <l-m>l-ewwel</l-m> boċċa <l-m>tibbies taħt</l-m> sidirha, Joey <l-m>bdiet tinżel</l-m> tħuf <l-m>il-Belt</l-m>. <l-m>Mhux għax</l-m> il-Belt <l-m>kienet il-qofol</l-m> tal-libertà queer; <l-m>dan ikun</l-m> argument metroċentrist ħafna li jagħmel <l-m>mill-irħula</l-m> u <l-m>l-villaġġi</l-m> dak li <l-m>t-teoristi</l-m> queer isejħulu żoni “purgatorju”<span class="pull">.</span> <l-m>Dan ma</l-m> kienx <l-m>il-każ;</l-m> fl-irħula <l-m>Maltin kien</l-m> hemm possibbiltajiet queer. <l-m>Biss jibqa</l-m>’ <l-m>l-fatt</l-m> li <l-m>l-Belt</l-m> kellha ħafna <l-m>iktar affordanzi</l-m> queer <l-m>minn postijiet</l-m> oħra u minħabba f’dan, <l-m>kienet post</l-m> ċentrali <l-m>fil-coming</l-m> out ta’ ħafna nies. <l-m>Fost dawn</l-m> l-affordanzi <l-m>kien hemm</l-m> l-anonimità, <l-m>in-numru</l-m> ikbar ta’ sinjorini li jfittxu <l-m>din l-anonimità</l-m> fil-beraħ pubbliku, kif <l-m>ukoll il-fatt</l-m> li <l-m>l-kbar</l-m> kienu għassa għaż-żgħar li għadhom ħerġin <l-m>fix-xena</l-m>. Niftakar meta ħriġt, wieħed <l-m>mis-sinjorini</l-m> li <l-m>sar ħabib</l-m> kbir tiegħi qalli, <em>konna nafu li ma <l-m>ddumx ma</l-m> toħroġ</em>. Ovvjament, <l-m>qabel toħroġ</l-m> ma <l-m>tkunx konxju</l-m> li b’ġismek u lbiesek <l-m>tkun qed</l-m> titfa’ <l-m>s-sinjali</l-m> kollha <l-m>fil-pubbliku</l-m>. Meta toħroġ, titgħallem taħbihom meta ma <l-m>tridx li</l-m> tidher, u tesibixxihom ma’ sħabek meta <l-m>tkun f</l-m>’post sigur. <l-m>Il-Belt</l-m> bdejt niltaqa’ ma’ Joey <l-m>iktar ta</l-m>’ <l-m>spiss u</l-m> bdejt ninduna sew li <l-m>l-Premarin</l-m> kien <l-m>qed jagħmel</l-m> tiegħu. <l-m>Il-Belt</l-m>, <l-m>is-sinjorini</l-m> ż-żgħar kienu jfittxu <l-m>s-sigurtà</l-m> pubblika billi jintefgħu flimkien, jew <l-m>taħt l-Ajkla</l-m>, jew <l-m>taħt Kristu</l-m> Re, jew fuq <l-m>il-Funtana</l-m>, jew fuq iċ-ċint <l-m>ħdejn it-taraġ</l-m> tal-latrina <l-m>fejn ir-riħa</l-m> ta’ <l-m>bewl kienet</l-m> toħloq <l-m>konfin li</l-m> jżomm ’<l-m>il barra</l-m> ’<l-m>n-nisa</l-m> u li <l-m>l-irġiel</l-m> jogħxew ġo fih; jitkellmu, imissu ’<l-m>l xulxin</l-m>, jidħqu u jinsew <l-m>l-eterosesswalità</l-m> taghhom. (Teoristi <l-m>queer ifakkruna</l-m>, <l-m>mill-banda</l-m> l-oħra, li <l-m>l-latrini</l-m> tan-nisa jaħdmu <l-m>bil-kontra:</l-m> fil-latrini, <l-m>in-nisa</l-m> jmorru <l-m>biex ixiddu</l-m> l-eterosesswalità femminili.) Ninħbew <l-m>fil-beraħ</l-m> tal-venda, minkejja li <l-m>r-riħa</l-m> tal-bewl <l-m>taż-żwiemel</l-m> tal-karozzini titħallat ma’ dik <l-m>tal-imqaret</l-m> u <l-m>tal-ħalib</l-m> meta <l-m>r-riħ</l-m> jiġbed. Aħna fuq naħa, u <l-m>r-Rambo</l-m> u <l-m>l-punks</l-m> fuq oħra. Imma Kristu Re jikxfek. <l-m>L-Ajkla</l-m> tikxfek. <l-m>Il-Latrina</l-m> tikxfek. <l-m>Il-Funtana</l-m> tikxfek.</p>
<p>Jikxfuk. <l-m>Tant li</l-m> meta <l-m>missier il-Lippa</l-m>, li <l-m>kien xufier</l-m>, <l-m>wasal minn</l-m> vjeġġ b’<l-m>tal-linja</l-m> u qabadha tikkampja <l-m>mad-Duluri</l-m> taħt <l-m>l-Ajkla</l-m>, ġie indannat ħalqu kollu ragħwa, intefa’ jgħajjarha pufta, ħareġ ġismu, temmagħhulha u staqsieha: <em><l-m>Dan trid</l-m> int, pufta kollok? <l-m>Dan tħobb</l-m>?</em></p>
<p>Meta <l-m>kont inpoġġi</l-m> fuq <l-m>it-travertin</l-m> tal-qawwi, lixx, kiesaħ u mraħħam <l-m>tal-Funtana</l-m>, dahri <l-m>lejn it-Tritoni</l-m>, <l-m>stajt inħares</l-m> lejn <l-m>il-venda</l-m> tal-Ħamrun fuq <l-m>ix-xellug</l-m>, ta’ Bormla quddiemi, u ta’ <l-m>San Ġiljan</l-m> fuq <l-m>il-lemin</l-m>. Taħseb li <l-m>l-Funtana</l-m> taħbik <l-m>fost il-ħafna</l-m> karozzi u xarabanks ġejjin u sejrin, <l-m>nies deħlin</l-m> jew ħerġin <l-m>mix-xogħol</l-m>, bejjiegħa jarmaw u jżarmaw, ġuvinur u tfajliet jistennew <l-m>madwar il-gabbana</l-m> tal-casettes <l-m>tal-kutrabandu</l-m> bl-istampa fotokopjata żlieġa, <l-m>pass ’il</l-m> bogħod <l-m>minn roqgħa</l-m> tarmak imxarrab b’ilma li <l-m>qed jissielet</l-m> ma’ għadira ta’ ħalib <l-m>qares u</l-m> mranġat <l-m>mill-gabbana</l-m> tal-MMU, għajnejk iżebbġu u jħufu <l-m>mit-Tritoni</l-m> saż-żwiemel ibulu <l-m>ħdejn tal-imqaret</l-m> u xufiera <l-m>tat-taxi</l-m> jħufu <l-m>lit-turisti</l-m> bjondi. Imma <l-m>l-ħars</l-m> jibda ġej <l-m>minn kull</l-m> angolu <l-m>għal fuq</l-m> il-Funtana, u <l-m>int titqiegħed</l-m> fiċ-ċentru. <l-m>Minn hemm</l-m> stajt tagħti indikazzjoni ċara <l-m>lil min</l-m> qed iħufek jekk <l-m>intix tagħti</l-m> kunsens u jekk <l-m>intix sejjer</l-m> jew le. <l-m>Il-koreografija</l-m> tal-ġisem <l-m>waqt il-ħufar</l-m> kienet tagħti <l-m>dawn l-indikazzjonijiet</l-m> b’<l-m>mod ċar:</l-m> lil <l-m>min tħuf</l-m> m’<l-m>hemmx għalfejn</l-m> jersaq <l-m>viċin lejk;</l-m> il-kuntatt <l-m>bl-għajnejn</l-m> biżżejjed, jekk ħarstek <l-m>teħel ġo</l-m> ħarstu allura <l-m>jkun qallek</l-m> li jridek <l-m>tmur warajh</l-m>. Ma jitbissimx, u <l-m>lanqas titbissem</l-m> int. <l-m>Ħadd minnkom</l-m> ma jitkellem; int, forsi <l-m>għax tibża</l-m>’ li jiftaħ ħalqu u <l-m>jkun xi</l-m> sinjorina li tneħħilek <l-m>kull aptit;</l-m> hu <l-m>biex jaħbi</l-m> minnu nnifsu <l-m>l-fatt</l-m> li jħobb. <l-m>Il-Funtana</l-m> kienet <l-m>l-antipanoptikon</l-m> ta’ Apap u Anastasi: <l-m>kienet il-post</l-m> fejn <l-m>kont tosserva</l-m> u tiġi osservat, tħuf <l-m>lil min</l-m> hu dieħel u <l-m>min hu</l-m> ħiereġ <l-m>waqt li</l-m> tesibixxi lilek innifsek speċjalment <l-m>għal min</l-m> kien jidħol <l-m>bil-karozza</l-m> jdur darba darbtejn <l-m>mal-venda</l-m> jħares lejk. Imbagħad, <l-m>għall-ħabta</l-m> tal-ħamsa ta’ waranofsinhar jew <l-m>is-sitta</l-m> ta’ filgħaxija, <l-m>kien jibda</l-m> l-ħufar <l-m>għall-avukati</l-m>, <l-m>in-nutara</l-m> u <l-m>l-ħaddiema</l-m> taċ-ċivil ħerġin <l-m>minn Putirjal</l-m>, <l-m>mexjin lejn</l-m> il-karozza tagħhom ipparkjata <l-m>fil-grawnd</l-m> tal-Furjana. <l-m>Sinjal bl-għajnejn</l-m>, u <l-m>kont titlaq</l-m> lil sħabek <l-m>għal ftit</l-m> u <l-m>tmur tgħabbi</l-m>. Timxi warajh, tidħol <l-m>fil-karozza</l-m>, tinżlu <l-m>t-tnejn</l-m> sa <l-m>Belt-is-Sebħ</l-m>, tniżżel <l-m>is-seat</l-m>, terdagħhulu, tniżżel <l-m>il-ħġieġ</l-m> tat-tieqa, tpejjep sigarett, u titla’ lura <l-m>bil-pass</l-m>. Ħafna drabi, <l-m>kont tgħabbi</l-m> biex ikollok <l-m>x’tirrakkonta</l-m> lil sħabek wara. <l-m>Fil-beraħ</l-m> tal-venda <l-m>tal-Belt</l-m> kien jiżvolġi <l-m>d-dramm</l-m> tal-kollass <l-m>tan-normalità:</l-m> il-Funtana <l-m>kienet mansab</l-m>, <l-m>il-ħaddiema</l-m> tal-Belt kienu <l-m>l-għasafar</l-m> migratorji, u <l-m>int il-kaċċatur</l-m> bl-iskrataċ.</p>
<p class="break"><span class="initial"><span class="dropcap drop-I">I</span><l-m>l-Belt</l-m></span> Joey <l-m>kienet tinżel</l-m> minn fuq <l-m>tal-linja</l-m> ġġorr tibdila u parrokka f’<l-m>basket tal-plastik</l-m>. Baqgħet ma <l-m>tilbisx mid-dar</l-m>. Ġieli <l-m>kont nilmaħ</l-m> ukoll <l-m>lil Frankie</l-m> tal-Belt nieżla <l-m>mill-karozza</l-m> tal-Marsa. <l-m>L-ewwel</l-m> darba li <l-m>rajt lil</l-m> Frankie dieħla <l-m>l-Belt</l-m> kont qiegħed bilqiegħda fuq <l-m>il-Funtana</l-m> naqra <l-m>lil Fanon</l-m>. Frankie <l-m>kienet tremenda</l-m>! Frankie <l-m>kienet viżjoni</l-m> queer mistika f’<l-m>nofs baħar</l-m> normalità Putirjal. Meta <l-m>kienet tinżel</l-m> minn fuq <l-m>tal-linja</l-m>, f’rasi <l-m>kienet tinbidel</l-m> is-sonorità <l-m>tal-venda</l-m>. Ejja nħarsu lejha kif <l-m>riedet hi:</l-m> minn <l-m>isfel għal</l-m> fuq. <l-m>Par buz</l-m> tal-alakka <l-m>sal-għaksa</l-m> bit-takkuna rqiqa; riġlejha rqaq u mlibbsin <l-m>bil-fishnet</l-m> tights suwed; <l-m>xorz tal-ġilda</l-m> iswed, <l-m>nofs sormha</l-m> barra; <l-m>qmis halter</l-m> neck <l-m>tat-tigra;</l-m> beritta <l-m>tal-PVC</l-m> sewda, qisha <l-m>tal-pulizija</l-m>. Xagħarha qasir, ibbliċjat. F’idha ġakketta <l-m>tal-jeans</l-m>. Wiċċha rqiq u naqra tawwali; għajnejha miżbugħin imma <l-m>fil-ħofra</l-m>. <l-m>It-tattoos</l-m> żlieġa, anki ta’ fuq <l-m>il-wardiet</l-m> ta’ sormha. Tinżel, ma tħares <l-m>lejn ħadd</l-m>. Timxi dritta, rasha ’<l-m>l fuq</l-m>. Ma tibża’ <l-m>minn ħadd</l-m>, le, le, le, anzi, tbeżżgħak hi <l-m>għax għandha</l-m> arja ta’ kriminal. Awstera. Xamanika. Esibizzjonista. Kuntradittorja. <l-m>Il-preżenza</l-m> tagħha ġo <l-m>nofs Putirjal</l-m> tiġbed <l-m>l-attenzjoni</l-m> lejn <l-m>il-kollass</l-m> tal-ġeneru kif tafu <l-m>int biex</l-m> hi <l-m>tkun dak</l-m> li taf hi, u ma jimpurtahiex minnek. Frankie <l-m>qatt ma</l-m> riedet <l-m>tkun mara</l-m> bħal nisa oħra; Frankie <l-m>kienet kobba</l-m> ta’ mossi, mutetti, u <l-m>tessut imġissem</l-m>, fiżiku u materjali, li jivvjolaw <l-m>in-normi</l-m> dominanti <l-m>biex taħrab</l-m> mit-tassonomiji kolonjali u <l-m>mis-sikkaġni</l-m> tan-normalità. Dejjem sejra <l-m>ħadd ma</l-m> jaf fejn; tagħmel <l-m>ħadd ma</l-m> jaf xiex. <l-m>Kienet qed</l-m> iżżur <l-m>minn dinja</l-m> li teżisti <l-m>biss għaliha</l-m>. <l-m>Bl-apparenza</l-m> tagħha, Frankie <l-m>kixfet id-dissidenza</l-m> storika ta’ ġisimha, għannqet <l-m>l-anormalità</l-m>, ħaddnet ġenealoġija ġdida li twarrabha <l-m>mis-semplifikazzjoni</l-m> tal-binarju mara/raġel. Frankie <l-m>kienet għatxana</l-m> għall-insubordinazzjoni. Anarkika. Punk <l-m>tal-ġeneru</l-m>. Frankie ma <l-m>gietx tittallab</l-m> għal-libertà <l-m>għax donnha</l-m> kienet diġà mnebbħa li <l-m>l-libertà</l-m> żgur <l-m>mhux ser</l-m> teħodha mingħand <l-m>min m</l-m>’għandux u <l-m>qatt ma</l-m> daq <l-m>il-libertà</l-m> hu stess. Imma Joey <l-m>kienet qaltli</l-m> biex inżomm ’<l-m>il bogħod</l-m> minnha <l-m>għax inkwiet</l-m>, u <l-m>jien għadni</l-m> sal-ġurnata mqaddsa <l-m>tal-lum</l-m> jisgħobbija li <l-m>qatt ma</l-m> sirt nafha.</p>
<p>Joey <l-m>bdiet tinżel</l-m> is-City <l-m>Lights spiss</l-m> u ġieli <l-m>kont ninżel</l-m> magħha. <l-m>L-ewwel</l-m> darba li <l-m>nżilt qaltli</l-m> biex noqgħod ħdejha; inġbidt lura <l-m>għax fhimtha</l-m> li se mmorru nħufu flimkien. Imma qaltli hekk sempliċement <l-m>biex tedukani</l-m> fil-protokoll <l-m>tal-ħufar</l-m> ġewwa <l-m>s-City</l-m> Lights. <l-m>Kienet tidħol</l-m> bejn <l-m>il-bieb</l-m> taċ-ċinema u <l-m>l-purtiera</l-m> u <l-m>tbiddel malajr</l-m> fid-dlam. <l-m>Kienet twissini</l-m> biex ma <l-m>nitlax fuq</l-m> għax fuq naqra salvaġġ, <em>ma <l-m>tmurx issib</l-m> xi bhima ħanżir</em>. Tassew; fuq m’għandek ’<l-m>il ħadd</l-m> iħares fuqek. Qaltli <l-m>biex immur</l-m> fir-ringiela ta’ quddiem u noqgħod hemm. <em>Jekk jiġi xi <l-m>ħadd ħdejk</l-m>, imbagħad ara int.</em> Beda film Taljan, filli Cinquecento bajda <l-m>ddur fuq</l-m> is-sampitrini u filli waħda b’katina rqiqa ma’ qaddha terda’ ta’ wieħed u tinħexa <l-m>mal-ieħor</l-m>. Ħassejt <l-m>id-demm</l-m> tiela’ <l-m>għal rasi:</l-m> il-purtiera tqila u kannella <l-m>tal-bellus</l-m> laqtitli wiċċi meta dħalna u ħalliet riħa ta’ ħmieġ, sigaretti u umdità fi mnifsejja; għaddiet <l-m>minn quddiem</l-m> għajnejja <l-m>l-unika</l-m> esperjenza li <l-m>qatt kelli</l-m> ġo teatru taċ-ċine, <l-m>mhux ċert</l-m> hux <l-m>Ħal Balzan</l-m> jew Birkirkara <l-m>waqt il-Ġimgħa</l-m> l-Kbira, nara dramm <l-m>tal-passjoni</l-m> li wieħed <l-m>mill-isbaħ</l-m> ġuvintur <l-m>tar-raħal</l-m> kien irreċta fih. <l-m>Daħal wieħed</l-m> bilqiegħda fuq <l-m>in-naħa</l-m> tal-lemin tiegħi u f’ħakka <l-m>t’għajn</l-m> ġie <l-m>ieħor fuq</l-m> in-naħa <l-m>tax-xellug</l-m>. <l-m>Mill-kantunieri</l-m> t’għajnejja <l-m>bdejt nara</l-m> movimenti żgħar <l-m>waqt li</l-m> l-mużika ta’ Senza Tregua ta’ Piero Umiliani <l-m>bdiet timla</l-m> s-sala <l-m>mill-film</l-m> fuq <l-m>l-iskrin</l-m>. <l-m>Tal-lemin</l-m>, <l-m>liebes libsa</l-m> bil-ġlekk u ngravata, tella’ bagalja <l-m>tal-avukati</l-m> fuq ħoġru, fetaħha, ħareġ <l-m>flixkun tal-ħġieġ</l-m> skur żgħir, niżżel <l-m>il-bagalja</l-m>, fetħu, poġġieh <l-m>taħt imnieħru</l-m> u ħa żewġ nifsijiet qawwijin ’<l-m>il ġewwa</l-m>. <l-m>Minn wara</l-m> rasi, għaddieh <l-m>lil ta</l-m>’ maġenbi, li għamel bħalu, u wara niżżlu <l-m>taħt imnieħri</l-m>. <l-m>Ir-riħa</l-m> biss għoddha sturdietni. <l-m>Ġbidt nifs</l-m> ’<l-m>il ġewwa</l-m> jien ukoll, <l-m>għal wieħed</l-m> tnejn. Ħassejt qalbi <l-m>trid toħroġ</l-m> b’saħħa tremenda <l-m>mill-kaxxa</l-m> ta’ sidri u demmi kollu tiela’ jirraxxja <l-m>għal rasi</l-m>. <l-m>Fl-istess</l-m> ħin, <l-m>bdejt inħoss</l-m> erba’ <l-m>jdejn iserrpu</l-m> ma’ <l-m>kull kantuniera</l-m> ta’ ġismi, tagħfis ma’ sidri, wara għonqi, kuxxtejja, <l-m>bejn saqajja</l-m>. <l-m>Par idejn</l-m> minnhom daħlu <l-m>taħt il-flokk</l-m>, u <l-m>l-par</l-m> l-ieħor <l-m>ġol-qalziet</l-m> waqt li rasi <l-m>bdiet thewden</l-m> u tirbombja <l-m>bl-intensità</l-m>, <l-m>l-irwejjaħ</l-m>, <l-m>it-tbagħbis</l-m>, <l-m>it-tlambis</l-m> u <l-m>r-ritmu</l-m> tal-mużika porno. F’daqqa waħda <l-m>ġejt f</l-m>’sensija, <l-m>ftaħt għajnejja</l-m> u quddiemi, <l-m>taħt l-iskrin</l-m>, nara <l-m>lil Frankie</l-m>, wieqfa tħares lejna, nuċċali <l-m>tax-xemx</l-m> mera, beritta <l-m>tal-ġilda</l-m> qisha <l-m>tal-pulizija</l-m>, u <l-m>qmis tat-tigra</l-m> miftuħa. Neħħiet <l-m>in-nuċċali</l-m> u b’għajnejn daħkanin ħarġitli lsienha, <l-m>qabdet ġisimha</l-m>, u żegilget ’<l-m>il barra</l-m>.</p>
<p>Imma <l-m>ġos-City</l-m> Lights, Joey ma kellhiex <l-m>kwiet f</l-m>’ġisimha; <l-m>kienet titla</l-m>’ fuq u tinżel, u wara <l-m>ftit terġa</l-m>’ titla’<span class="pullsemi">,</span> dejjem qisha <l-m>qed tfittex</l-m> xi ħaġa, jew <l-m>lil xi</l-m> ħadd. Darba qaltli li ma <l-m>ssibx mistrieħ</l-m> għax meta <l-m>tkun ma</l-m>’ wieħed, <l-m>tkun diġà</l-m> qed taħseb fuq xi <l-m>ħadd ieħor</l-m> li tista’ <l-m>tmur miegħu </l-m>— qaltli li <l-m>bħas-sigaretti:</l-m> ġieli, <l-m>waqt li</l-m> jkollha sigarett imqabbad f’ħalqha, jaqbadha <l-m>l-aptit</l-m> li <l-m>tqabbad is-sigarett</l-m> li jmiss. <l-m>Kienet tagħmel</l-m> is-sigħat hemm, speċjalment <l-m>nhar ta</l-m>’ <l-m>Tnejn meta</l-m> sħabha <l-m>l-hairdressers</l-m> kienu jkunu off u jinżlu jħufu. Hawnhekk, xi sinjorini kienu jisfruttaw <l-m>l-okkażjoni</l-m> biex idawru lira: <l-m>waqt id-dagħdigħa</l-m> ta’ porno, <l-m>poppers u</l-m> rdigħ, <l-m>kont issib</l-m> għaddej <l-m>bil-moħbi</l-m> kummerċ <l-m>modest minn</l-m> taħt. Waħda <l-m>mis-sinjorini</l-m>, <l-m>Raymond il-Vanona</l-m>, <l-m>kienet tbigħ</l-m> il-kalmanti u <l-m>l-Premarin</l-m> bil-kutrabandu, u Rita <l-m>l-buċċ</l-m> kienet <l-m>saret kummerċjant</l-m> tat-testosteron: <l-m>fit-toilet</l-m>, Rita <l-m>kienet tiġi</l-m> ttaqqab <l-m>lis-sinjorini</l-m> buċċ b’400 milligramma Deca-Durabolin jew 100 gramma Winstrol, <l-m>skont l-istaġun</l-m>. F’<l-m>dan iż-żmien</l-m>, <l-m>l-estetika</l-m> tal-ipermaskulinità <l-m>bdiet dieħla</l-m> bil-mod <l-m>il-mod</l-m> wara li <l-m>l-ewwel</l-m> terapiji <l-m>tal-HIV</l-m> bdew iħallu sinjali viżibbli ħafna fuq ġisem dawk li kienu qegħdin fuqhom, speċjalment <l-m>it-telfa</l-m> tal-massa muskulari saħansitra <l-m>fil-wiċċ</l-m>, li <l-m>spiss kien</l-m> jispiċċa mixrub u megħlub għuda. Minħabba f’dan, <l-m>it-tobba</l-m> bdew jiktbu <l-m>r-riċetti</l-m> biex jibda jittieħed <l-m>it-testo</l-m> biex <l-m>il-ġisem</l-m> jerġa’ jiżviluppa. F’ħakka <l-m>t’għajn</l-m> kulħadd beda jbagħbas <l-m>bit-testo</l-m> u wara <l-m>ftit saret</l-m> kimika standard <l-m>biex l-ottika</l-m> tas-sinjorini <l-m>ssir waħda</l-m> ta’ ġisem jarmi <l-m>s-saħħa</l-m>, ta’ muskulatura magħquda u virili, ta’ ġisem li ma jagħti <l-m>l-ebda</l-m> ħjiel ta’ <l-m>mard jew</l-m> infezzjoni. F’<l-m>dawn il-mumenti</l-m> ġewwa <l-m>s-City</l-m> Lights, <l-m>is-sinjorini</l-m> li jilbsu kienu jibnu sorellanza ġmielha, kemm bejniethom kif <l-m>ukoll mas-sinjorini</l-m> buċċ. F’<l-m>dan iż-żmien</l-m> kienet għadha ma <l-m>bdietx is-segregazzjoni</l-m> skont <l-m>l-ormoni</l-m> li tieħu u <l-m>skont kif</l-m> tikklassifika <l-m>l-identità</l-m> tiegħek; <l-m>lanqas kien</l-m> kemm rabta <l-m>bilfors permanenti</l-m> ma’ kif tibni <l-m>l-persuna</l-m> li <l-m>ridt tkun</l-m>. Li <l-m>tkun sinjorina</l-m> kienet esperiment <l-m>tal-ġisem</l-m>, u <l-m>l-ormoni </l-m>— kemm jekk Premarin, kemm jekk Deca jew Winstrol — kienu <l-m>mezz ta</l-m>’ kif tuża <l-m>l-prostetika</l-m> biex timmarka <l-m>fejn hu</l-m> l-livell ottimu li jaħdem għalik <l-m>fil-proġett</l-m> li hu ġismek. <l-m>Min kemm</l-m> jitlef <l-m>il-leħja</l-m> u jispuntalu naqra sidru, <l-m>min is-sider</l-m> ikabbru sew, <l-m>min jibni</l-m> l-muskoli, <l-m>min jilbes</l-m> ta’ mara, <l-m>min jilbes</l-m> ikkampjat ħafna, u <l-m>min jiġri</l-m> l-Belt <l-m>bil-flokk</l-m> taċ-ċingi <l-m>tal-Gold</l-m>’s Gym. Però <l-m>s-City</l-m> Lights, <l-m>is-sorellanza</l-m> spiss <l-m>kienet tieqaf</l-m> hawn, għaliex <l-m>l-għan</l-m> li tgħabbi <l-m>qatt ma</l-m> tħalla <l-m>jsir sekondarju</l-m>, u f’ekosistema libidinali li fiha <l-m>s-sinjorini</l-m> ma <l-m>jmorrux ma</l-m>’ <l-m>xulxin minħabba</l-m> speċi ta’ tabù <l-m>tal-inċest</l-m>, ħafna ma <l-m>kinux jaħlu</l-m> l-ħin itaqtqu.</p>
<p class="break"><span class="initial"><span class="dropcap drop-J">J</span>oey</span> <l-m>bdiet tilbes</l-m> ukoll <l-m>biex ikollha</l-m> introjtu żgħir barra <l-m>mix-xogħol</l-m> li <l-m>kienet tagħmel</l-m> bħala chambermaid <l-m>il-Paradise</l-m> Bay <l-m>Hotel matul</l-m> il-ġimgħa u <l-m>fil-fabbrika</l-m> tal-ġinsijiet <l-m>part-time</l-m> fil-weekend. <l-m>Bdiet tagħmel</l-m> ix-shows <l-m>il-Pips</l-m> il-Ġimgħa u <l-m>s-Sibt</l-m> filgħaxija. <l-m>L-ikbar</l-m> inkwiet tagħha kienu żewġ affarijiet: kif se ssib żarbun <l-m>bit-takkuna</l-m> jiġiha u kif se taħbi ġisimha <l-m>biex fil-leotard</l-m> issikkata <l-m>bejn saqajha</l-m> jidher lixx. <l-m>L-ewwel</l-m> problema solvietha malajr: <l-m>il-Lippa</l-m> ħaditha <l-m>għand Facchetti</l-m> l-Marsa. Ħadilha <l-m>l-qies</l-m> ta’ saqajha u għamlet <l-m>par platforms</l-m> biex ma ddardarhiex <l-m>bit-takkuna</l-m> mill-ewwel. Wara kollox, <l-m>kienet beħsiebha</l-m> li tiżfen u taqbeż fuq <l-m>il-palk</l-m>. <l-m>It-tieni</l-m> waħda <l-m>kienet naqra</l-m> iktar uġigħ ta’ ras: Amy qaltilha <l-m>biex iżżid</l-m> l-ormoni imma Joey ma <l-m>kinitx lesta</l-m> għal kollox. Ommha <l-m>kienet għadha</l-m> ħajja, <l-m>is-sider</l-m> kbir <l-m>qatt ma</l-m> riditu. Dak <l-m>iż-żmien</l-m> kienet <l-m>iktar komuni</l-m> tkabbar sidrek <l-m>bl-ormoni</l-m> biss, <l-m>għax min</l-m> kien jiflaħ iħallas <l-m>għal operazzjoni</l-m> barra <l-m>minn Malta</l-m>? U barra <l-m>minn hekk</l-m>, meta <l-m>kienet tiltaqa</l-m>’ ma’ Pawlu, <l-m>kienet taħxih</l-m> hi. <l-m>Kienet taf</l-m> li <l-m>wħud mill-irġiel</l-m> kienu jfittxuha għalhekk u ma <l-m>riditx tobżoq</l-m> fil-platt li <l-m>tiekol minnu</l-m>. Tgħallmet <l-m>taqfel biċċa</l-m> lakstu <l-m>mal-ġilda</l-m> u tiġbed <l-m>kollox lura</l-m> minn wara <l-m>biex kollox</l-m> jidher <l-m>lixx u</l-m> ċatt, avolja skomdu. Sħabha li kienu fuq <l-m>iktar Premarin</l-m> ma kellhomx <l-m>l-istess</l-m> problema <l-m>għax l-estroġenu</l-m> kien inixxfilhom ġisimhom.</p>
<p>Joey <l-m>bdiet sejra</l-m> tajjeb <l-m>tilbes għax-shows</l-m> u <l-m>bdiet titla</l-m>’ Paceville. Studio 54 bdew jagħmlu serati <l-m>bix-shows</l-m>, u hawnhekk niftakarha tqalleb <l-m>fid-diski</l-m> t’ommi sakemm <l-m>sabet “Fabulous</l-m> (Lover, Love Me)” li fiha Amanda <l-m>Lear bdiet</l-m> tilgħab <l-m>bl-ambigwità</l-m> tal-identità tagħha stess. Ħasset li setgħet tilgħab <l-m>mal-udjenza</l-m> bl-istess <l-m>mod li</l-m> Amanda <l-m>Lear lagħbet</l-m> ma’ tagħha. <l-m>Snin wara</l-m>, <l-m>ftakart f</l-m>’dan <l-m>il-mument</l-m> waqt show <l-m>tax-Shimoa</l-m> Crisis <l-m>il-Lady</l-m> Godiva. <l-m>Riedet tpattiha</l-m> lil ċorma sinjorini li, ġimgħa qabel, <l-m>vilment ħejjew</l-m> u wettqu <l-m>funeral għaliha</l-m> s-Sibt <l-m>billejl ġewwa</l-m> Paceville, b’Katya liebsa <l-m>tal-Arċisqof</l-m> tmexxi purċissjoni ta’ bikkejja <l-m>lebsin bil-vistu</l-m> jġorru <l-m>t-tebut</l-m> tax-Shimoa u jqassmu <l-m>s-santini</l-m>. <l-m>Ix-Shimoa</l-m> bdiet <l-m>ix-show</l-m> ta’ tpattija liebsa ta’ mara u — bħal Inanna <l-m>fin-niżla</l-m> tagħha <l-m>lejn id-dinja</l-m> tenebruża ta’ <l-m>taħt l-art</l-m> biex <l-m>tmur u</l-m> teqred <l-m>lil oħtha</l-m> Erexkigal u toħdilha <l-m>d-dominju</l-m> tad-dlam — bdiet tinża’ ħwejjiġha saff saff, tneħħi lbiesha kollu u tistaqsi, f’lipsynch ma’ Marc Almond, xi <l-m>l-ostja</l-m> tfisser li <l-m>tkun raġel</l-m>.</p>
<p>Joey <l-m>kienet ukoll</l-m> rat <l-m>lil ftit</l-m> minn sħabha, Ashley <l-m>il-ħajjat</l-m> pereżempju, fuq episodju ta’ <em>Malta u <l-m>lil Hinn</l-m> Minnha</em>. Joe Dimech <l-m>kien intervista</l-m> xi sinjorini fuq <l-m>il-post</l-m> tax-xogħol tagħhom <l-m>dwar l-esperjenzi</l-m> ta’ ħajjithom. Joey <l-m>bdiet thewden</l-m> jekk <l-m>is-sinjorini</l-m> hux <l-m>qed isiru</l-m> wisq viżibbli. <l-m>Lejl minnhom</l-m> konna tkellimna sew fuq <l-m>dal-episodju</l-m> taħt <l-m>il-lampier</l-m> il-kbir <l-m>tal-Ġnien</l-m> tal-Gżira: <l-m>min qabel</l-m> għax <l-m>qal li</l-m> għalxejn noqogħdu ninħbew u nagħmluha tabirruħna li ma neżistux, u <l-m>min ħadha</l-m> bi kbira <l-m>għax ġejna</l-m> qisna <l-m>taż-zoo</l-m>, li <l-m>n-normali</l-m> m’għandhomx jindaħlu f’dak li nagħmlu aħna; issa ormaj drajna ngħixu ta’ mostri. Pierre, mużiċist u DJ <l-m>fix-xena</l-m>, <l-m>kien irrekordja</l-m> l-episodju u għamel mix: ġimgħa wara, fuq <l-m>id-dancefloor</l-m> tas-Seabed konna mitlufin <l-m>minn sensina</l-m> mar-ritmi elettroniċi ta’ Patrick Cowley meta f’daqqa waħda, <l-m>bejn żewġ</l-m> ħolqiet ta’ melodija, <l-m>smajt leħen</l-m> Sylvester jogħla u jirbombja u <l-m>l-eku</l-m> ta’ warajh <l-m>kien leħen</l-m> Joe Dimech jistaqsi <l-m>lil Ashley</l-m> jekk tħosshiex mara.</p>
<p>F’<l-m>din id-dinja</l-m>, <l-m>it-taħlit</l-m> bejn <l-m>is-sinjorini</l-m> li jilbsu u <l-m>s-sinjorini</l-m> buċċ <l-m>kien ħafna</l-m> aktar fluwidu <l-m>minn dak</l-m> li ġie wara <l-m>l-policy</l-m> vision <l-m>tal-2016</l-m>. <l-m>Din il-viżjoni</l-m> ġdida eskludiet <l-m>lil dawk</l-m> is-sinjorini li ma <l-m>kinux parti</l-m> mill-estetika <l-m>tan-normalità</l-m> li <l-m>riedet l-ugwaljanza</l-m>, <l-m>il-libertà</l-m>, u <l-m>ċ-ċittadinanza</l-m> sovrana — imma li f’moħħha kellha <l-m>wkoll kontijiet</l-m> bankarji, <l-m>ħlas bin-nifs</l-m>, xiri ta’ proprjetà fuq <l-m>djun mal-banek</l-m>, aċċess <l-m>għall-wirt</l-m> tal-poġġut, u viżibbiltà <l-m>fil-komunitajiet</l-m> tal-intrapriża. <l-m>Is-sinjorini</l-m> mill-ewwel ittarrxu <l-m>bis-silenzju</l-m> u għamew <l-m>bid-dawl</l-m> ta’ <l-m>din l-esklużjoni</l-m>. Meta <l-m>l-komunità</l-m> ħarġet tiċċelebra <l-m>fl-2017</l-m>, ħarist madwari u f’<l-m>nofs il-folla</l-m> lmaħt <l-m>il-vojt</l-m> ta’ ħuti li <l-m>kbirt magħhom</l-m>, iltiema <l-m>tal-omonormattività</l-m>, <l-m>il-ħajbu</l-m> tal-Premarin, <l-m>il-make-up</l-m>, <l-m>il-parrokki</l-m>, <l-m>it-tkaken</l-m>, <l-m>l-affetti</l-m> u <l-m>l-mutetti</l-m> bħal <l-m>dell tqil</l-m> f’<l-m>nofs il-ferħ</l-m>, <l-m>il-bnadar</l-m>, u <l-m>d-dagħa</l-m> bid-demokristjani parlamentari.</p>
<p>Biss, jekk <l-m>is-sorellanza</l-m> kienet palpabbli, <l-m>l-intimità</l-m> sesswali <l-m>bejn is-sinjorini</l-m> kienet rarissima. <l-m>Ir-raġel</l-m> tal-Vanona, pereżempju, <l-m>ħadd ma</l-m> kien jafu. Kienu ilhom jgħixu flimkien snin, imma <l-m>kien “normali</l-m>”<span class="pull">.</span> <l-m>Qatt ma</l-m> rajnieh; jew ħa, inzertajnieh ħiereġ xi darba mingħandha. <l-m>Il-Vanona</l-m> qatt ma <l-m>marret ma</l-m>’ wieħed gay, u <l-m>lanqas Joey</l-m>. U <l-m>lanqas ħafna</l-m> sinjorini oħra ta’ dik <l-m>il-ġenerazzjoni</l-m>. <l-m>Il-gay</l-m> kien totalment eskluż <l-m>mill-isfera</l-m> u <l-m>l-ekonomija</l-m> libidinali tagħhom. <em>Ma <l-m>nafx kif</l-m> tmorru ma’ <l-m>xulxin intom</l-m></em>, <l-m>kienet tgħidli</l-m> Joey, <l-m>tant li</l-m> kultant <l-m>kienet iġġegħelni</l-m> nħossni qisni <l-m>ksirt tabù</l-m> doppju. <l-m>Kien qisu</l-m> inċest <l-m>tal-orjentazzjoni</l-m>, minflok <l-m>tad-demm</l-m>. Qisu amoralità kerha li gay <l-m>imur ma</l-m>’ gay. Qisu <l-m>t-tabù</l-m> tal-inċest li impurtaw <l-m>mill-isfera</l-m> eteronormattiva kompla <l-m>l-loġika</l-m> tal-binarju mara/raġel <l-m>fl-idjoma</l-m> gay/normali; <l-m>għax il-binarju</l-m> kien orrajt, imma <l-m>l-monarju</l-m> le. Le. <l-m>Mhux aċċettabbli</l-m>. Illum, tikteb Jane <l-m>Ward fil-ktieb</l-m> <em><l-m>Not Gay:</l-m> Sex <l-m>Between Straight</l-m> White Men</em>, hemm tabù ekwivalenti li jsaħħar <l-m>lil gays</l-m> meta josservaw irġiel eterosesswali li jagħmlu ma’ <l-m>rġiel oħra</l-m> biss jekk <l-m>dawn huma</l-m> etero bħalhom. <l-m>It-tabù</l-m> bejniethom hu li <l-m>tmur ma</l-m>’ <l-m>raġel gay</l-m>.</p>
<p>Meta <l-m>l-verġinità</l-m> tal-mara <l-m>kienet għadha</l-m> ppreġjata u parti <l-m>mid-dota</l-m> li jgħaddi <l-m>l-missier</l-m> lil ħatnu, u meta <l-m>s-sess</l-m> tan-normali <l-m>kien għadu</l-m> vaġinopenetrattiv biss, <l-m>is-sinjorini</l-m> u <l-m>l-gays</l-m> stagħnew sew. <l-m>Għax kif</l-m> qaltli Joey, <em>one, konna nerdgħuh u two, konna ninħxew f’sormna</em>. <l-m>Dan kien</l-m> ta’ modernità tremenda, u ta’ eżotiċiżmu li kważi <l-m>lanqas kien</l-m> jitqies bħala sess: qisu <l-m>d-Disneyland</l-m> tal-ħaxi, <l-m>tmur biex</l-m> tara u titqalla’ imma <l-m>mhux biex</l-m> tieħdu lura <l-m>d-dar</l-m> miegħek u tgħixu ta’ kuljum. Wara nofsillejl, wara sigħat <l-m>il-każin</l-m> jew <l-m>il-bar</l-m>, <l-m>in-normali</l-m> kienu jinżlu jduru dawra <l-m>bil-karozza</l-m> biex ireddgħuh <l-m>lil xi</l-m> ħadd. <l-m>Lejl minnhom</l-m> fid-disgħinijiet, meta <l-m>kont qed</l-m> nitkellem <l-m>mat-Tabù</l-m> taħt <l-m>il-lampier</l-m> il-kbir qaltli li <l-m>l-affarijiet</l-m> ma baqgħux <l-m>l-istess</l-m> mindu telgħu <l-m>n-Nazzjonalisti</l-m> fil-gvern, u mindu <l-m>n-nisa</l-m> bdew jerdgħuh. Xegħlu <l-m>l-ġnien</l-m> u <l-m>ntfiet il-kamra</l-m> tas-sodda. Joey <l-m>ukoll kienet</l-m> bdiet <l-m>tħoss li</l-m> l-liberazzjoni <l-m>tal-orgażmu</l-m> tan-nisa, u <l-m>tas-sess</l-m> orali u anali <l-m>fost l-eterosesswali</l-m>, bdew jindaħlulha <l-m>fis-suq</l-m> tagħha u jwaqqgħulha <l-m>l-ekonomija</l-m>. Baqgħet tinżel tħuf, b’xi <l-m>qmis tax-chiffon</l-m> u ġakkettina <l-m>tal-astrakhan</l-m> jew <l-m>tal-bellus</l-m>, imma <l-m>l-karozzi</l-m> bdew isiru <l-m>aktar u</l-m> aktar rari. <l-m>Bdiet tilbes</l-m> għalxejn.</p>
<p><l-m>It-Tabù</l-m> mhux talli <l-m>waqfet tilbes</l-m>, talli neħħiet anki sidirha, li issa <l-m>kienet ilha</l-m> tkabbru <l-m>bil-Premarin</l-m> żmien twil. <l-m>Kienet bdiet</l-m> tieħu <l-m>l-Premarin</l-m>, <l-m>bħal ħafna</l-m> minn sħabha <l-m>l-gays</l-m>, <l-m>mis-sekondarja</l-m>. <l-m>Ir-radar</l-m> tas-subien <l-m>kien jitħabbel</l-m> fit-toilets: <l-m>in-normali</l-m> jbulu bilwieqfa <l-m>bil-bieb</l-m> miftuħ, u jitkellmu ma’ <l-m>subien oħra</l-m> fit-toilet <l-m>l-ieħor</l-m> jew barra; <l-m>is-sinjorini</l-m> bil-bieb imsakkar u bilqiegħda. Quddiem <l-m>il-mera</l-m>, <l-m>is-subien</l-m> iħażżu “liba” u jpinġu żobb <l-m>bil-gem</l-m> markers; huma jiċċekkjaw <l-m>il-frenza</l-m> u jaraw jekk <l-m>jidhrux tajbin</l-m>. Indizji ta’ <l-m>impenn biex</l-m> id-dehra <l-m>tkun tajba:</l-m> xagħarhom naħa miżbugħa <l-m>aktar ċar</l-m>, misluta <l-m>fil-widna</l-m> l-leminija, ċinturin ileqq <l-m>fil-ħoloq</l-m> tal-qalziet <l-m>tal-uniformi</l-m>. <l-m>Fis-sebgħinijiet</l-m> u <l-m>t-tmeninijiet</l-m>, dak li llum jissejjaħ <l-m>non-binary</l-m> ma <l-m>kienx jeżisti</l-m> eżattament iżda xorta waħda <l-m>kien hemm</l-m> spazju li jħaddan sinjorini, trave, androġeni u identitajiet oħrajn li bosta drabi <l-m>lanqas minnhom</l-m> stess ma kienu definiti preċiżament. <l-m>Kien moviment</l-m> diġà abbastanza <l-m>kbir qabel</l-m> il-ġentrifikazzjoni li <l-m>ġiet impurtata</l-m> Malta <l-m>mas-sinjorini</l-m> tad-dijaspora li marru jgħixu u jaħdmu Londra, inbelgħu <l-m>mill-politika</l-m> ta’ identità omonormattiva, u ġew lura jidentifikaw bħala cis.</p>
<p><l-m>Il-ġentrifikazzjoni</l-m> ġabet magħha <l-m>lbies ġdid</l-m>. <l-m>Il-policy</l-m> vision setgħet taħdem <l-m>biss jekk</l-m> il-mimeżi <l-m>tan-normalità</l-m> kienet f’postha u <l-m>l-omonazzjonaliżmu</l-m> li tikteb dwaru Sarah Schulman qawwi u sħiħ. <l-m>Bejn il-kultura</l-m> tal-atletiċiżmu u <l-m>l-clones</l-m>, u <l-m>s-sinjalar</l-m> li <l-m>l-gays</l-m> huma normali u ċittadini sovrani, <l-m>l-aġir</l-m> ikkampjat kollu affetti u żeglig ġie qisu <l-m>effett jew</l-m> konsegwenza ta’ kumpens. Hawnhekk daħlet Malta <l-m>t-tieni</l-m> modernità gay: <l-m>il-gay</l-m> cis buċċ. <l-m>Ftit sinjorini</l-m> baqgħu jilbsu, u <l-m>inqas kienu</l-m> dawk li baqgħu jieħdu <l-m>l-Premarin</l-m>. <l-m>Kien hemm</l-m> min waqqaf <l-m>il-Premarin</l-m> ħesrem u beda prostetika ġdida: <l-m>it-testosteron</l-m> (prostetika kimika) u ħwejjeġ <l-m>tal-isport</l-m> (prostetika materjali), prostetika li saħħet dak <l-m>il-fenomenu</l-m> li Lisa <l-m>Duggan issejjaħlu</l-m> l-omonormattività. <l-m>L-ecstasy</l-m> u <l-m>l-ketamina</l-m> ħadmu sew f’<l-m>dan l-ambitu</l-m> minħabba li jekk <l-m>l-ikkampjar</l-m> kien waqaf bħala żvog, issa daħlu <l-m>ż-żfin</l-m> ta’ iġsma mibnijin nofshom imneżżgħa u għarqana <l-m>mar-raxxjaturi</l-m> tal-pirmli u daqqa K fuq <l-m>id-dancefloor</l-m>.</p>
<p>Però <l-m>din is-segregazzjoni</l-m> akuta <l-m>tal-gays</l-m> omonormattivi għalihom ħalliet warajha ltiema li ma <l-m>kinux jafu</l-m> x’se jaqbdu jagħmlu f’<l-m>din l-eġemonija</l-m> l-ġdida. <l-m>Min mar</l-m> online u beda jippreżenta ta’ mara virtwalment. U <l-m>min taha</l-m> għas-sadomaso, <l-m>fejn il-parrokki</l-m> u <l-m>t-tkaken</l-m>, <l-m>il-logħob</l-m> emozzjonali u <l-m>l-abbuż</l-m> soċjosesswali issa ġew maqluba f’role <l-m>plays simboliċi</l-m> u prostetika ta’ lakstu, gomma u ġlud. <l-m>Min intefa</l-m>’ jibla’ <l-m>l-ecstasy</l-m> u <l-m>l-ketamina</l-m> u għaqqad <l-m>ir-ritmi</l-m> ta’ ġismu <l-m>mal-melodiji</l-m> ta’ DJ Kekina u DJ Pierre fuq <l-m>id-dancefloor</l-m> tas-Seabed u <l-m>n-Natashas</l-m>. <l-m>Min qaxxar</l-m> xagħru u ntefa’ jitlob. <l-m>Min iġġennen</l-m> u tellgħuh frankuni. <l-m>Min ħareġ</l-m> bord u baqa’ <l-m>d-dar</l-m> għand <l-m>ommu <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><l-m>Uħud mill-ismijiet</l-m> u <l-m>l-laqmijiet</l-m> ġew mibdula <l-m>għal raġunijiet</l-m> ta’ privatezza. <a href="https://search.worldcat.org/title/1240403549">Je <l-m>suis un</l-m> monstre qui <l-m>vous parle</l-m> : <l-m>rapport pour</l-m> une académie de psychanalystes</a> ġie ppubblikat <l-m>minn Bernard</l-m> Grasset <l-m>fl-2021</l-m>. <a href="https://search.worldcat.org/title/927673998"><l-m>Not Gay:</l-m> Sex <l-m>Between Straight</l-m> White Men</a> ta’ Jane <l-m>Ward huwa</l-m> pubblikazzjoni New York University <l-m>Press 2015</l-m>. Sarah Schulman tikteb <l-m>dwar l-omonazzjonaliżmu</l-m> fil-ktieb tagħha <a href="https://search.worldcat.org/title/783520886">Israel/Palestine <l-m>and the</l-m> Queer International</a>, pubblikazzjoni Duke University <l-m>Press 2012</l-m> u Lisa <l-m>Duggan dwar</l-m> l-omonormattività f’<a href="https://search.worldcat.org/title/52214740">The Twilight Of Equality? Neoliberalism, Cultural Politics, <l-m>and the</l-m> Attack <l-m>on Democracy</l-m></a>, <l-m>Beacon Press</l-m> 2003. Wara <l-m>l-edizzjoni</l-m> ta’ Malta u <l-m>lil Hinn</l-m> Minnha msemmija hawn, <l-m>l-isem</l-m> “Ashley” baqa’ jintuża bħala <l-m>insult omofobiku</l-m> għal xi snin.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><em><l-m>għal Stefan</l-m> u Anthony</em></p>
<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fil-21</l-m> ta’ Diċembru 2023, f’<l-m>dan il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="postscript">
						<p>Ara <l-m>wkoll <a</l-m> href="/omar-nshea-bil-moħbi-fil-beraħ/">”<l-m>Bil-Moħbi</l-m> fil-Beraħ”</a>, ta’ <l-m>l-istess</l-m> awtur.</p>
					</aside>
				
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Joey Tilbes, it-Tabù Tinża&#39; ta’ Omar N’Shea" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Joey Tilbes, it-Tabù Tinża&#39;">
		
		
		
		<ul class="promo-list">
	
	
		

<li >
	<a class="promo awwissu-2023 promo-esej story-19" href="/omar-nshea-bil-moħbi-fil-beraħ/" onclick="_paq.push(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: Bil-Moħbi fil-Beraħ', 1]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		<h1>
			Bil-Moħbi <l-m>fil-Beraħ</l-m>
			
		</h1>
	
	
<h2>
	
	
		
		
			
				
					<span class="author">Omar <l-m>N’Shea</l-m></span>
</h2>

	
</header>

		<div class="body-text">
			
				<p>Matul <l-m>il-ġurnata</l-m>, <l-m>il-Ġnien</l-m>, kif <l-m>kien jissejjaħ</l-m>, <l-m>kien post</l-m> għall-familji, <l-m>għall-pikniks</l-m> u <l-m>għat-tfal</l-m> biex jilagħbu fuq <l-m>il-bandli;</l-m> billejl, <l-m>il-Ġnien</l-m> kien <l-m>isir spazju</l-m> għall-ħufar u <l-m>għas-sess</l-m>, speċifikament <l-m>għas-sess</l-m> bejn <l-m>l-irġiel</l-m>. Irġiel gay kienu joħorġu <l-m>sal-Ġnien</l-m>, waħedhom jew ma’ xi ħbieb, <l-m>biex jgħidu</l-m> kelma jew <l-m>biex isibu</l-m> ftit intimità u privatezza <l-m>fil-beraħ</l-m>. <l-m>L-irġiel</l-m> li <l-m>fil-lejla</l-m> tal-qtil ta’ Alfie kienu <l-m>fil-Ġnien</l-m> tal-Gżira ma <l-m>kontx normalment</l-m> tarahom miġburin hekk flimkien f’<l-m>nofs ta</l-m>’ lejl. Kont, minflok, tilmaħhom jimxu waħedhom ’<l-m>il fuq</l-m> u ’<l-m>l isfel</l-m> fuq <l-m>il-bankina</l-m> bejn <l-m>it-triq</l-m> ta’ ġewwa li tagħti <l-m>għall-baħar</l-m> u <l-m>l-ġnien</l-m> innifsu, jew jimxu waħedhom ġewwa <l-m>l-arbuxelli</l-m> u <l-m>s-siġar</l-m>. <l-m>L-etikett</l-m> tal-ħufar <l-m>kien jirrikjedi</l-m> li <l-m>s-“sinjorini</l-m>”<span class="pull">,</span> jiġifieri <l-m>l-irġiel</l-m> gay u out, jisseparaw meta jaslu u taparsi qegħdin waħedhom <l-m>għax l-irġiel</l-m> straight — “normali” — li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin.</p>
			
		</div>
		
	</a>
</li>

	
		

<li >
	<a class="promo awwissu-2023 promo-poezija story-18" href="/matthew-schembri-mona-lisa-karnival-ieħor/" onclick="_paq.push(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: mona lisa | karnival ieħor', 2]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		<h1>
			mona lisa | karnival ieħor
			
		</h1>
	
	
<h2>
	
	
		
		
			
				
					<span class="author">Matthew Schembri</span>
</h2>

	
</header>

		<div class="body-text poetry">
			
				<p>Joe, quddiem il-mera. <br/>Xagħru kannella skur, maqtugħ qasir. <br/>F’rasu, kappa lewn il-ġilda. <br/>Għax fil-karnival tista’. <br/>Japplika l-kolla fuq ħuġbejh, bil-pinzell. <br/>Ħuġbejh kbar. <br/>Rani. <br/>Inixxifhom, b’fann. <br/>Japplikalhom il-powder safrani, il-kolla. <br/>Jerġa’ jnixxifhom – din id-darba, sakemm <br/>jitqarqċu. <br/>Irene. <br/>Japplikalhom il-concealer safrani, bl-isponża, <br/>sakemm jgħattihom għalkollox. <br/>Marisa, Mylene.<br/>Japplikah ukoll fuq għajnejh, fuq wiċċu kollu.<br/>Għax fil-karnival tista’.<br/>Jimmudella ftit synthetic wax fuq il-ponta ta’ mnieħru.</p>
			
		</div>
		
	</a>
</li>

	
		

<li >
	<a class="promo mejju-2023 promo-memoir story-8" href="/romeo-roxman-gatt-qarn/" onclick="_paq.push(['trackEvent', 'Promo', 'minn: Joey Tilbes, it-Tabù Tinża&#92;&#39;', 'għal: Qarn', 3]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		<h1>
			Qarn
			
		</h1>
	
	
<h2>
	
	
		
		
			
				
					<span class="author">Romeo <l-m>Roxman Gatt</l-m></span>
</h2>

	
</header>

		<div class="body-text">
			
				<p>Idi <l-m>fil-but</l-m>, insaffar u nixxuttja <l-m>l-ġebel </l-m>— dawn kienu xi azzjonijiet oħra li <l-m>kont ninnota</l-m> li ma <l-m>tantx kienu</l-m> jinżlu sew meta “tifla” iġġib ruħha b’<l-m>dal-mod</l-m>. Jien, <l-m>għall-kuntrarju</l-m>, <l-m>kbirt nagħmilhom</l-m>. <l-m>Kont insaffar</l-m> qabel <l-m>bdejt nitkellem;</l-m> it-tort <l-m>mhux tiegħi</l-m>, <l-m>żgur li</l-m> le, iżda ta’ missieri. Allura ma <l-m>fhimtx kif</l-m> darba qisu <l-m>gerger għax</l-m> kont <l-m>qed insaffar</l-m>. La tifla u <l-m>lanqas tifel</l-m> mid-dehra ma <l-m>kont ikkundizzjonat</l-m>, għasfur <l-m>l-ewwel</l-m> u <l-m>qabel kollox</l-m>.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [] };
		author = "Omar N’Shea" || null;
		collections = "" || null;
		monthYear = "dicembru-2023" || null;
		podcastUrl = null;
		reportingTitle = "Joey Tilbes, it-Tabù Tinża'" || null;
		sequenceEpisodeNumber = null;
		sequenceEpisodeTitle = null;
		storyId = "33" || null;
		storyType = "Esej" || null;
		pageTitle = "Joey Tilbes, it-Tabù Tinża'" || null;
		translator = null;
		wordcount = 5708 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="omar-nshea-joey-tilbes-it-tabù-tinża">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/omar-nshea-joey-tilbes-it-tabù-tinża.png" width="180" height="180" alt="QR code" /></div>
		<div id="url">https://aphroconfuso.mt/omar-nshea-joey-tilbes-it-tabù-tinża/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
