<!doctype html>
<html lang="mt" translate="no">

	<head>
		<meta charset="utf-8">
		
	<title>Kollox Iperpolitiku: Ġenealoġija tal-preżent ta’ Anton Jäger (tr Karl Baldacchino) · Aphroconfuso</title>
	<meta content="Ir-ritratti huma ta’ lwien jgħajtu, kważi fluworexxenti. It-tema li tgħaqqadhom hi “l-imħabba”. F’ritratt jismu Love (hands in hair), mara b’xagħar aħmar u għajnejha magħluqin hija miżmuma minn par idejn maskili li jilħquha minn barra l-bordura. F’ritratt ieħor raġel b’ġakketta tal-jeans qed jiżfen waħdu, kważi qed ilaħħaq għal id fil-qrib. F’Love (hands praying), mara b’għajnejha magħluqin torbot idejha f’nofs folla clubbers. Bħallikieku f’ritwal sekulari, timmedita fl-anonimità tad-diskoteka. In-nies fir-ritratt jiżfnu ma’ mużika maħluqa fuq il-bażi ta’ ħsejjes li jarmi l-makkinarju industrijali ta’ Detroit u Manchester, il-bliet tewmin li welldu t-tekno.
Fl-1989, però—is-sena li fiha ttieħdu dawn ir-ritratti— il-magni m’għadhomx jaħdmu. Ħafna minnhom ċkienu jew ġew irrilokati lejn iċ-Ċina, filwaqt li l-bliet tewmin tat-tekno ġew deindustrijalizzati. Waqt li kienet qed tivvjaġġa ġo megabelt Ċiniża xi snin qabel, il-fotografa Ġermaniża Hilla Becher innotat l-assemblaġġ mill-ġdid ta’ kopja ta’ mitħna tal-azzar li darba ġibdet fl-Ewropa. Issa, iż-żgħażagħ fir-ritratti tal-ħajja ta’ billejl ta’ Wolfgang Tillmans jiżfnu biex jippruvaw ixejnu l-industrija, il-politika u l-istorja nfisha. Ta’ min jinnota ż-żmien u l-post tar-ritratti ta’ Tillmans. Jiddokumentaw Londra taħt Thatcher u Berlin waqt li l-Ħajt nieżel. Lejn il-Lvant, is-soċjaliżmu statali qed joqrob il-kollass. Il-kapitaliżmu globali huwa trijonfanti. Id-deindustrijalizzazzjoni tal-Punent qed taċċellera. Fl-istess sena li x-xjenzat politiku Amerikan Francis Fukuyama ppubblika l-esej leġġendarja tiegħu dwar “it-tmiem tal-istorja” fin-National Interest, il-kamera ta’ Tillmans issa ssir xhieda ta’ eżerċizzju ta’ amnesija kollettiva: tentattiv biex jitkeċċew l-ispettri ideoloġiċi tas-seklu li għadda u bil-kwiet nimxu lejn utopja privata. Żmien il-“postpolitika” infetaħ." name="description">
	<meta property="og:image" content="https://aphroconfuso.mt/stampi/social_protesta_kontra_trump_londra_13072018_05ec92ef98.jpg">
	
		<meta name="author" content="Anton Jäger (tr Karl Baldacchino)">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Kollox Iperpolitiku: Ġenealoġija tal-preżent ta’ Anton Jäger (tr Karl Baldacchino)">
	<meta name="twitter:description" content="Ir-ritratti huma ta’ lwien jgħajtu, kważi fluworexxenti. It-tema li tgħaqqadhom hi “l-imħabba”. F’ritratt jismu Love (hands in hair), mara b’xagħar aħmar u għajnejha magħluqin hija miżmuma minn par idejn maskili li jilħquha minn barra l-bordura. F’ritratt ieħor raġel b’ġakketta tal-jeans qed jiżfen waħdu, kważi qed ilaħħaq għal id fil-qrib. F’Love (hands praying), mara b’għajnejha magħluqin torbot idejha f’nofs folla clubbers. Bħallikieku f’ritwal sekulari, timmedita fl-anonimità tad-diskoteka. In-nies fir-ritratt jiżfnu ma’ mużika maħluqa fuq il-bażi ta’ ħsejjes li jarmi l-makkinarju industrijali ta’ Detroit u Manchester, il-bliet tewmin li welldu t-tekno.
Fl-1989, però—is-sena li fiha ttieħdu dawn ir-ritratti— il-magni m’għadhomx jaħdmu. Ħafna minnhom ċkienu jew ġew irrilokati lejn iċ-Ċina, filwaqt li l-bliet tewmin tat-tekno ġew deindustrijalizzati. Waqt li kienet qed tivvjaġġa ġo megabelt Ċiniża xi snin qabel, il-fotografa Ġermaniża Hilla Becher innotat l-assemblaġġ mill-ġdid ta’ kopja ta’ mitħna tal-azzar li darba ġibdet fl-Ewropa. Issa, iż-żgħażagħ fir-ritratti tal-ħajja ta’ billejl ta’ Wolfgang Tillmans jiżfnu biex jippruvaw ixejnu l-industrija, il-politika u l-istorja nfisha. Ta’ min jinnota ż-żmien u l-post tar-ritratti ta’ Tillmans. Jiddokumentaw Londra taħt Thatcher u Berlin waqt li l-Ħajt nieżel. Lejn il-Lvant, is-soċjaliżmu statali qed joqrob il-kollass. Il-kapitaliżmu globali huwa trijonfanti. Id-deindustrijalizzazzjoni tal-Punent qed taċċellera. Fl-istess sena li x-xjenzat politiku Amerikan Francis Fukuyama ppubblika l-esej leġġendarja tiegħu dwar “it-tmiem tal-istorja” fin-National Interest, il-kamera ta’ Tillmans issa ssir xhieda ta’ eżerċizzju ta’ amnesija kollettiva: tentattiv biex jitkeċċew l-ispettri ideoloġiċi tas-seklu li għadda u bil-kwiet nimxu lejn utopja privata. Żmien il-“postpolitika” infetaħ.">
	<meta name="twitter:image" content="https://aphroconfuso.mt/stampi/social_protesta_kontra_trump_londra_13072018_05ec92ef98.jpg">
	<meta name="twitter:image:alt" content="Protesta tan-nisa kontra Trump. Ħafna kartelluni bl-Ingliż.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/anton-jäger-karl-baldacchino-kollox-iperpolitiku-ġenealoġija-tal-preżent/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content frar-2024 esej story story-49">
		<header>
			<ul>
				<li class="header-label">
					
						<a href="/frar-2024/">Frar 2024</a>
					
				</li>
				
					<li class="header-label collection-slug collection-2">
						<a href="/indħil-barrani/">Indħil Barrani</a>
					</li>
				
			</ul>
			
				<h1>
					Kollox Iperpolitiku
					
					
						<br /><span class="subtitle">Ġenealoġija <l-m>tal-preżent</l-m></span>
					
				</h1>
			
			
<h2>
	
	
		<span class="author">Anton Jäger</span> <span class="translator">(tr <a href="/karl-baldacchino/">Karl Baldacchino</a>)</span>
</h2>

			
			
				<section id="epigraphs" class="body-text">
					<figure class="epigraph">
						<p class="enjambed">Estragon: Ma <l-m>nistax nibqa</l-m>’ <l-m>sejjer hekk</l-m>.</p>
<p>Vladimir: Dak <l-m>x’taħseb</l-m> int.</p>
						<figcaption>Samuel Beckett, <l-m>En attendant</l-m> Godot</figcaption>
					</figure>
				</section>
			
		</header>
		<div class="container">
			<section id="grid-max-panel-left-top">
				
				
				
				
				
					<aside class="collection-sidebar collection-2 generic-body-text hide-mobile">
						<a href="/indħil-barrani/">
								<header>
									<h3>Indħil Barrani</h3>
								</header>
								<p>Id-dinja <l-m>nbidlet ħafna</l-m> mill-aħħar ġurnata ta’ Awwissu <l-m>tal-1982</l-m> meta, f’parlament nofsu vojt, għadda <l-m>fil-liġi</l-m> Maltija <l-m>l-Att</l-m> numru XI ta’ dik <l-m>is-sena</l-m>, <l-m>l-Att</l-m> dwar <l-m>l-Indħil</l-m> Barrani. <l-m>Dan kien</l-m> sforz <l-m>biex oppożizzjoni</l-m> li ma <l-m>riditx taċċetta</l-m> r-riżultat “pervers” <l-m>tal-elezzjoni</l-m> tas-sena ta’ <l-m>qabel ma</l-m> tkunx tista’ tistieden alleati barranin <l-m>biex jiġu</l-m> jkellmu <l-m>lill-partitarji</l-m> tagħha. <l-m>Permezz ta</l-m>’ <l-m>dan l-Att</l-m> ukoll, <l-m>ħadd ma</l-m> seta’ legalment jieħu sehem f’xandira <l-m>minn barra</l-m> minn Malta li “minħabba <l-m>l-lingwa</l-m> użata jew <l-m>il-kontenut</l-m> tal-programm, dik <l-m>ix-xandira</l-m> tista’ b’<l-m>mod raġonevoli</l-m> titqies li hi maħsuba <l-m>biex tiġi</l-m> riċevuta primarjament f’Malta”<span class="pull">.</span></p>
						</a>
					</aside>
				
			</section>
			<section id="grid-max-panel-right-top">
				
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-I">I</span><l-m>r-ritratti</l-m></span> huma ta’ <l-m>lwien jgħajtu</l-m>, kważi fluworexxenti. <l-m>It-tema</l-m> li tgħaqqadhom hi “<l-m>l-imħabba</l-m>”<span class="pull">.</span> F’<l-m>ritratt jismu </l-m><em>Love (hands <l-m>in hair)</l-m></em>, mara b’xagħar <l-m>aħmar u</l-m> għajnejha magħluqin hija miżmuma <l-m>minn par</l-m> idejn maskili li jilħquha <l-m>minn barra</l-m> l-bordura. F’<l-m>ritratt ieħor</l-m> raġel b’ġakketta <l-m>tal-jeans</l-m> qed jiżfen waħdu, kważi <l-m>qed ilaħħaq</l-m> għal <l-m>id fil-qrib</l-m>. F’<em>Love (hands praying)</em>, mara b’għajnejha magħluqin <l-m>torbot idejha</l-m> f’<l-m>nofs folla</l-m> clubbers. Bħallikieku f’<l-m>ritwal sekulari</l-m>, timmedita <l-m>fl-anonimità</l-m> tad-diskoteka. <l-m>In-nies</l-m> fir-ritratt jiżfnu ma’ mużika maħluqa fuq <l-m>il-bażi</l-m> ta’ ħsejjes li jarmi <l-m>l-makkinarju</l-m> industrijali ta’ <l-m>Detroit u</l-m> Manchester, <l-m>il-bliet</l-m> tewmin li welldu <l-m>t-tekno</l-m>.</p>
<p><l-m>Fl-1989</l-m>, però — is-sena li fiha ttieħdu <l-m>dawn ir-ritratti </l-m>— il-magni m’għadhomx jaħdmu. Ħafna minnhom ċkienu jew ġew irrilokati <l-m>lejn iċ-Ċina</l-m>, <l-m>filwaqt li</l-m> l-bliet <l-m>tewmin tat-tekno</l-m> ġew deindustrijalizzati. <l-m>Waqt li</l-m> kienet <l-m>qed tivvjaġġa</l-m> ġo megabelt Ċiniża xi <l-m>snin qabel</l-m>, <l-m>il-fotografa</l-m> Ġermaniża Hilla <l-m>Becher innotat</l-m> l-assemblaġġ <l-m>mill-ġdid</l-m> ta’ kopja ta’ mitħna <l-m>tal-azzar</l-m> li darba ġibdet <l-m>fl-Ewropa</l-m>. Issa, <l-m>iż-żgħażagħ</l-m> fir-ritratti <l-m>tal-ħajja</l-m> ta’ <l-m>billejl ta</l-m>’ Wolfgang Tillmans jiżfnu <l-m>biex jippruvaw</l-m> ixejnu <l-m>l-industrija</l-m>, <l-m>il-politika</l-m> u <l-m>l-istorja</l-m> nfisha.</p>
<p>Ta’ <l-m>min jinnota</l-m> ż-żmien u <l-m>l-post</l-m> tar-ritratti ta’ Tillmans. Jiddokumentaw Londra <l-m>taħt Thatcher</l-m> u <l-m>Berlin waqt</l-m> li <l-m>l-Ħajt</l-m> nieżel. <l-m>Lejn il-Lvant</l-m>, <l-m>is-soċjaliżmu</l-m> statali <l-m>qed joqrob</l-m> il-kollass. <l-m>Il-kapitaliżmu</l-m> globali huwa trijonfanti. <l-m>Id-deindustrijalizzazzjoni</l-m> tal-Punent <l-m>qed taċċellera</l-m>. <l-m>Fl-istess</l-m> sena li <l-m>x-xjenzat</l-m> politiku Amerikan <l-m>Francis Fukuyama</l-m> ppubblika <l-m>l-esej</l-m> leġġendarja tiegħu <l-m>dwar “it-tmiem</l-m> tal-istorja” <l-m>fin-</l-m><em>National Interest</em>, <l-m>il-kamera</l-m> ta’ Tillmans issa <l-m>ssir xhieda</l-m> ta’ eżerċizzju ta’ amnesija kollettiva: tentattiv <l-m>biex jitkeċċew</l-m> l-ispettri ideoloġiċi <l-m>tas-seklu</l-m> li għadda u <l-m>bil-kwiet</l-m> nimxu <l-m>lejn utopja</l-m> privata. <l-m>Żmien il-</l-m>“postpolitika” infetaħ. <l-m>Iktar tard</l-m>, f’intervista Tillmans jiftakar li:</p>
<blockquote>Nistgħu ngħixu flimkien hekk: flimkien <l-m>fil-paċi</l-m> ngawdu <l-m>s-sensi</l-m>. <l-m>Kienet dehret</l-m> ħaġa tanġibbli ħafna u intrinsikament politika għalija… f’daqqa waħda kulħadd <l-m>ħass li</l-m> kien hemm <l-m>din l-utopja</l-m> li <l-m>kienet reali</l-m> ħafna, u li <l-m>stajt fil-fatt</l-m> tgħix <l-m>din il-ħolma</l-m> utopika.</blockquote>
<p><l-m>Lejn tmiem</l-m> it-tieni deċennju <l-m>tas-sena</l-m> elfejn, però, <l-m>id-dinja</l-m> ta’ Tillmans diġà <l-m>tidher differenti</l-m> b’<l-m>mod inkwetanti</l-m>. Beda jiġbed ritratti <l-m>tal-protesti</l-m> tal-Black <l-m>Lives Matter</l-m>. Jivvjaġġa <l-m>lejn kampijiet</l-m> tar-refuġjati. <l-m>Ir-ritratti</l-m> issa għandhom passata metallika, griża tleqq, kuntrast <l-m>ċar mit-taħlita</l-m> ta’ kuluri <l-m>tal-1989</l-m>. Jibda jinvolvi ruħu <l-m>fil-politika</l-m> mainstream, u jniedi sensiela ta’ <l-m>posters għall-kampanja</l-m> Remain <l-m>tal-2016</l-m> sabiex tiġi ssalvagwardjata <l-m>s-sħubija</l-m> tar-Renju <l-m>Unit fl-Unjoni</l-m> Ewropea: “<l-m>L-ebda</l-m> bniedem mhu gżira. <l-m>L-ebda</l-m> pajjiż għalih waħdu”<span class="pull">;</span> “Dak li jintilef jintilef <l-m>għal dejjem</l-m>”<span class="pull">;</span> “Hija kwistjoni ta’ <l-m>fejn tħoss</l-m> li tappartjeni. Aħna <l-m>l-familja</l-m> Ewropea.<span class="pullsemi">”</span> <l-m>Is-slogans</l-m> huma kkuntrastati fuq sfondi ċelestjali ta’ Tillmans, immaġini <l-m>tas-sema</l-m> kif <l-m>jidher minn</l-m> tieqa ta’ ajruplan. <l-m>Mill-bogħod</l-m> jidhru qishom interpretazzjonijiet diġitali ta’ xi pittura ta’ <l-m>Caspar David</l-m> Friedrich. Bħala <l-m>tifel kien</l-m> żar <l-m>l-ewwel</l-m> darba <l-m>l-Gran</l-m> Brittanja <l-m>fil-bidu</l-m> tas-snin tmenin; <l-m>il-volantini</l-m> tiegħu <l-m>għall-kampanja</l-m> Remain issa kienu <l-m>biex isalvaw</l-m> id-dinjiet mitlufa <l-m>tal-1989</l-m>. “<l-m>Bħas-soltu</l-m>, ovvjament, ma servietx wisq,<span class="pullsemi">”</span> huwa ftakar.</p>
<p><l-m>Ir-referenzi</l-m> romantiċi ta’ Tillmans tista’ tifhimhom. <l-m>Għall-fotografu</l-m> bdiet nostalġija qawwija <l-m>għall-poststorja</l-m>. <l-m>L-utopja</l-m> personali <l-m>tal-artist</l-m> li tgħodd <l-m>mal-erbgħin</l-m> sena <l-m>bdiet tixxaqqaq</l-m>, u hu wieġeb <l-m>għal dan</l-m> bi tfittxija <l-m>għal analoġiji</l-m> mill-istess <l-m>snin disgħin:</l-m> figuri ta’ empatija, għaqda, imħabba. F’<l-m>dan ir-rigward</l-m> wera li huwa <l-m>l-wild</l-m> rappreżentattiv ta’ <l-m>żmien postrivoluzzjonarju</l-m>. Kif innota <l-m>l-filosfu</l-m> Franċiż <l-m>Jean Baudrillard</l-m> fl-1994, “<l-m>id-drittijiet</l-m> tal-bniedem, <l-m>id-dissidenza</l-m>, <l-m>l-antirazziżmu</l-m>, <l-m>SOS-dan</l-m>, <l-m>SOS-l-ieħor</l-m>” kienu “rotob, faċli, ideoloġiji <em><l-m>post coitum</l-m> historicum</em>, ideoloġiji ta’ ‘wara <l-m>l-orġa</l-m>’ <l-m>għal ġenerazzjoni</l-m> rilassata li ma <l-m>tafx ideoloġiji</l-m> ħorox u <l-m>lanqas filosofiji</l-m> radikali.<span class="pullsemi">”</span> <l-m>Il-kuntrast</l-m> mas-seklu għoxrin politikament sovrakkargat <l-m>kien impressjonanti</l-m>. <l-m>Fil-fehma</l-m> taʼ Baudrillard, <l-m>il-ġenerazzjoni</l-m> taʼ Tillmans <l-m>kienet “skopriet</l-m> mill-ġdid <l-m>l-altruwiżmu</l-m>, <l-m>il-konvivjalità</l-m>, <l-m>il-karità</l-m> internazzjonali, u <l-m>l-qalb</l-m> individwali li tempatizza wisq.<span class="pullsemi">”</span> <l-m>Il-​ġenerazzjoni</l-m> l-​ġdida <l-m>kienet magħmula</l-m> minn “<l-m>ulied imfissdin</l-m> tal-kriżi, <l-m>filwaqt li</l-m> dik taʼ <l-m>qabel kienet</l-m> tal-ulied misħutin <l-m>tal-​istorja</l-m>.<span class="pullsemi">”</span></p>
<p><l-m>It-tlaqqigħ</l-m> ta’ Tillmans <l-m>mal-“ulied</l-m> imfissdin <l-m>tal-kriżi</l-m>,<span class="pullsemi">”</span> madankollu, <l-m>kien se</l-m> jasal fi tmiemu, <l-m>l-istess</l-m> bħal tmiem <l-m>l-istorja</l-m> ta’ Fukuyama. Wara <l-m>l-falliment</l-m> tal-kreditu <l-m>tal-2008</l-m>, <l-m>ġiet lura</l-m> fid-dinja speċi ta’ politika, waħda li ġiegħlet <l-m>lill-artist</l-m> jikkonfronta, fi kliem wieħed <l-m>mill-kritiċi</l-m>, “<l-m>il-fraġilità</l-m> tal-kunsens politiku li fuqu tiddependi <l-m>l-utopja</l-m> personali tiegħu.<span class="pullsemi">”</span> Madankollu, <l-m>l-era</l-m> politika <l-m>l-ġdida</l-m> ma <l-m>ratx twelid</l-m> mill-ġdid integrali <l-m>tal-“politika</l-m> tal-massa” li minnha nħelsu <l-m>l-clubbers</l-m> ta’ Tillmans <l-m>fl-1989</l-m>. <l-m>Kienet “politika</l-m>,<span class="pullsemi">”</span> dik żgur, iżda b’<l-m>mod li</l-m> ssostitwixxa u kkumplimenta bi skumdità <l-m>l-postpolitika</l-m> tad-disgħinijiet, li reġa’ ġab <l-m>il-privat</l-m> u <l-m>l-pubbliku</l-m> flimkien fuq termini kompletament <l-m>mhux familjari</l-m> għalina <l-m>mill-era</l-m> klassika <l-m>tad-demokrazija</l-m>.</p>
<p>Dak li rriżulta, li <l-m>jien sejjaħt</l-m> “iperpolitika”<span class="pull">,</span> jippreżenta sfida. <l-m>Waqt li</l-m> l-iskadenza <l-m>tal-“postpolitika</l-m>” hija ċara, hekk <l-m>ukoll l-insuffiċjenza</l-m> tal-vokabularju li writna <l-m>mis-seklu</l-m> għoxrin <l-m>għas-suċċessur</l-m> tagħha. <l-m>Dan jindika</l-m> l-ħtieġa <l-m>għal qafas</l-m> ġdid <l-m>adegwat għall-preżent</l-m>. Iżda jekk <l-m>l-iperpolitika</l-m> toffri xi ħjilijiet tentattivi <l-m>biex tiġi</l-m> analizzata <l-m>l-epoka</l-m> ta’ wara <l-m>l-2008</l-m> fil-Punent, <l-m>il-kunċett</l-m> jista’ <l-m>biss jinftiehem</l-m> bis-sħiħ bħala parti <l-m>minn kronoloġija</l-m> usa’ ta’ forom politiċi — mill-politika <l-m>tal-massa</l-m> sal-postpolitika — li tawlu <l-m>tul is-seklu</l-m> għoxrin u 21.</p>
<p class="break"><span class="initial"><span class="dropcap drop-F">F</span>’nofs</span> <l-m>ir-rumanz</l-m> tagħha <em><l-m>Les Années</l-m></em>, <l-m>ir-rumanziera</l-m> Franċiża Annie <l-m>Ernaux tagħtina</l-m> ħarsa lura <l-m>lejn nofs</l-m> is-snin disgħin li tfakkarna <l-m>fir-ritratti</l-m> tal-ħajja ta’ <l-m>billejl ta</l-m>’ Tillmans:</p>
<blockquote><l-m>Kien hemm</l-m> għajdut li <l-m>l-politika</l-m> mejta. <l-m>Ġiet iddikjarata</l-m> l-miġja ta’ “ordni dinjija ġdida”<span class="pull">.</span> <l-m>It-tmiem</l-m> tal-Istorja <l-m>kien qrib…</l-m> Il-kelma “taqbida” <l-m>ġiet skreditata</l-m> bħala <l-m>pass lura</l-m> lejn <l-m>il-Marxiżmu</l-m>, <l-m>saret oġġett</l-m> taż-żuffjett. Mentri, meta niġu <l-m>biex “niddefendu</l-m> d-drittijiet”<span class="pull">,</span> <l-m>l-ewwel</l-m> li kienu jiġu f’moħħna kienu dawk <l-m>tal-konsumatur</l-m>.</blockquote>
<p>Imwielda <l-m>minn ġenituri</l-m> tal-klassi <l-m>tal-ħaddiema</l-m> fl-1940, <l-m>Ernaux kienet</l-m> diġà <l-m>saret waħda</l-m> mill-kittieba <l-m>l-aktar</l-m> iċċelebrati ta’ pajjiżha <l-m>qabel ma</l-m> ngħatat <l-m>il-Premju</l-m> Nobel <l-m>fl-2022</l-m>. <l-m>L-“awtobijografija</l-m> kollettiva” tagħha <l-m>dwar Franza</l-m> ta’ wara <l-m>l-gwerra</l-m>, ippubblikata <l-m>għall-ewwel</l-m> darba <l-m>bil-Franċiż</l-m> fl-2008, <l-m>dehret ftit</l-m> qabel ma <l-m>Lehman Brothers</l-m> fallew u kkaġunaw attakk <l-m>tal-qalb</l-m> fis-sistema finanzjarja internazzjonali. <l-m>It-traduzzjoni</l-m> bl-Ingliż ta’ <em><l-m>Les Années</l-m></em> [<em>The Years</em>] ħarġet <l-m>fl-2017</l-m>, <l-m>fl-aħħar</l-m> tad-deċennju populista.</p>
<p>Meta inizjalment ġie ppubblikat, <l-m>ix-xogħol</l-m> ta’ <l-m>Ernaux identifika</l-m> dinja magħluqa u klawsurata <l-m>fejn iċ-ċittadini</l-m> kienu rtiraw <l-m>fil-privatezza</l-m> u <l-m>l-iżolament</l-m>. “<l-m>Fir-rutina</l-m> monotona <l-m>tal-eżistenza</l-m> personali,<span class="pullsemi">”</span> tgħidilna, “<l-m>l-Istorja</l-m> ma <l-m>kinitx importanti</l-m>.<span class="pullsemi">”</span> <l-m>Il-politika</l-m> ġiet relegata <l-m>għat-tieni</l-m> post. <l-m>It-teknokratiċi</l-m>, <l-m>l-aktar</l-m> dawk stazzjonati <l-m>fil-banek</l-m> ċentrali u istituzzjonijiet oħra, <l-m>mill-IMF</l-m> sal-Kummissjoni Ewropea, ħadu <l-m>r-riedni</l-m> f’idejhom.</p>
<p>Tfasslet idjoma adatta <l-m>għad-dinja</l-m> l-ġdida. <l-m>Il-Prim</l-m> Ministru Brittaniku Tony <l-m>Blair sostna</l-m> li meta nopponu <l-m>l-globalizzazzjoni</l-m> qisna <l-m>qed nopponu</l-m> t-tibdil <l-m>tal-istaġuni</l-m>, mentri <l-m>t-terminu</l-m> “<em>Alternativlosigkeit</em>” (nuqqas ta’ alternattiva) ġie stabbilit <l-m>bil-mod</l-m> il-mod <l-m>fil-vernakular</l-m> Ġermaniż. Grupp ta’ poeti Pollakki attendew <l-m>għall-ftuħ</l-m> tal-ewwel McDonald’<l-m>s tal-pajjiż</l-m>. Fuq <l-m>in-naħa</l-m> l-oħra <l-m>tal-oċean</l-m>, <l-m>il-Partit</l-m> Demokratiku għażel <l-m>il-“Macarena</l-m>” bħala <l-m>l-kanzunetta</l-m> uffiċjali <l-m>tal-Konvenzjoni</l-m> Nazzjonali Demokratika <l-m>tal-1996</l-m>. F’Sarajevo, <l-m>il-U2</l-m> taw <l-m>l-interpretazzjoni</l-m> tal-kanzunetta tagħhom “<l-m>Miss Sarajevo</l-m>” f’<l-m>belt taħt</l-m> assedju. (“<l-m>Iss’intom</l-m> tmorru <l-m>għal rock</l-m> show ieħor. U tinsew li <l-m>qatt eżistejna</l-m>. U li ħa mmutu kollha,<span class="pullsemi">”</span> <l-m>qal xott</l-m> xott wieħed <l-m>minn tal-post</l-m>.)</p>
<p><l-m>Il-burdata</l-m> kienet ċertament tinħass waħda liberatorja. <l-m>Il-ħelsien</l-m> mill-knejjes ideoloġiċi <l-m>tas-seklu</l-m> għoxrin intlaqa’ b’<l-m>sens ta</l-m>’ eżilarazzjoni, speċjalment <l-m>minn dawk</l-m> li fittxew li jeliminaw <l-m>ir-restrizzjonijiet</l-m> fuq <l-m>il-ġeneru</l-m> u <l-m>r-razza</l-m> li sa <l-m>minn wara</l-m> t-Tieni Gwerra Dinjija kienu fasslu <l-m>l-erba</l-m>’ <l-m>ħitan tal-</l-m>“kapitaliżmu organizzat”<span class="pull">.</span> <l-m>Il-ksur</l-m> ta’ <l-m>dawn ir-restrizzjonijiet</l-m> ippermetta li jinħoloq <l-m>sett ta</l-m>’ prattiki li <l-m>l-parties</l-m> ta’ Tillmans kienu, fihom infushom, eżempju <l-m>perfett tagħhom</l-m>.</p>
<p>Iżda <l-m>t-trijonf</l-m> ta’ dak li hu <l-m>privat kien</l-m> jeħtieġ <l-m>ukoll il-marġinalizzazzjoni</l-m> bir-reqqa ta’ dak li hu pubbliku. B’kuntrast <l-m>mal-istorja</l-m> trijunfalista ta’ Tillmans <l-m>dwar il-liberazzjoni</l-m>, <l-m>Ernaux kienet</l-m> kapaċi tiddokumenta <l-m>t-tranżizzjoni</l-m> għall-postpolitika b’ambigwità ffukata, li għenitha tara <l-m>madwar dir-realtà</l-m> l-ġdida <l-m>iktar milli</l-m> tħares <l-m>fil-fond</l-m> tagħha <l-m>biex tagħrafha</l-m> għal li hi. “<l-m>Peress li</l-m> ħadd ma <l-m>kien jirrappreżentana</l-m>,<span class="pullsemi">”</span> <l-m>tgħid hi</l-m>, “<l-m>kien xieraq</l-m> li [nagħmlu] kif jogħġobna, <l-m>tant li</l-m> l-votazzjoni <l-m>saret affari</l-m> privata, emozzjonali, irregolata <l-m>minn impuls</l-m> tal-aħħar minuta.<span class="pullsemi">”</span> B’<l-m>mod ġenerali</l-m>, wieħed <l-m>kien jeħtieġ</l-m> “<l-m>il-vizzju</l-m> u <l-m>l-memorja</l-m> antika <l-m>tad-‘dmir</l-m> elettorali’ <l-m>sabiex joqgħod</l-m> imur <l-m>fil-post</l-m> tal-votazzjoni darba <l-m>l-Ħadd</l-m> f’<l-m>April f</l-m>’nofs <l-m>il-vaganzi</l-m> tar-rebbiegħa.<span class="pullsemi">”</span> <l-m>Id-drogi</l-m> u <l-m>l-festi</l-m> għall-bidu dehru li joffru wens, flimkien <l-m>mal-wegħdiet</l-m> ta’ konsum dejjem <l-m>aktar eżuberanti</l-m>. “<l-m>Kien hemm</l-m> reklam li <l-m>kien jgħid:</l-m> Flus, sess, droga — agħżel <l-m>il-flus</l-m>,<span class="pullsemi">”</span> tirrakkonta Ernaux, hekk kif Franza “iggradwat <l-m>għad-DVD</l-m> player, <l-m>il-kamera</l-m> diġitali, <l-m>l-MP3</l-m> player, <l-m>l-ADSL</l-m>, u <l-m>l-flat</l-m> screen.<span class="pullsemi">”</span> <l-m>Il-mużika</l-m> rave <l-m>saret ritwal</l-m> ta’ luttu <l-m>għall-ekonomija</l-m> industrijali, <l-m>filwaqt li</l-m> l-klabbs u <l-m>l-festivals</l-m> inbidlu f’“<l-m>kenn taʼ</l-m> damdim <l-m>spjetat u</l-m> intossikazzjoni kimika,<span class="pullsemi">”</span> kif jinnota <l-m>Gavin Jacobson</l-m>.</p>
<p><l-m>Id-dibattitu</l-m> politiku ġie <l-m>ridott għal</l-m> nixxiegħa ta’ banalità eċitanti. <l-m>L-analiżi</l-m> elettorali spiċċat xi ħaġa <l-m>bħat-tfittxija</l-m> għall-kaxxa <l-m>s-sewda</l-m> wara li jiġġarraf ajruplan, <l-m>fejn in-</l-m>“nies” issa huma diżastru naturali u <l-m>l-kummentaturi</l-m> tturmentati minħabba <l-m>t-tnaqqis</l-m> fil-parteċipazzjoni <l-m>tal-votanti</l-m>. Biżgħat “likwidi” ta’ perverżjoni privata, <l-m>minn abbuż</l-m> tat-tfal <l-m>għal kondotta</l-m> ħażina presidenzjali, ħadu <l-m>post l-iskandli</l-m> magħrufa pubblikament <l-m>tas-snin</l-m> sittin u sebgħin. “<l-m>Kollox huwa</l-m> permess imma <l-m>xejn mhu</l-m> possibbli” <l-m>kienet il-kożmoloġija</l-m> tad-disgħinijiet, fi kliem <l-m>il-filosfu</l-m> Franċiż <l-m>Michel Clouscard</l-m>, <l-m>waqt li</l-m> l-kollega tiegħu Cornelius Castoriadis innota “soċjetà bla tmun” qalb “mewġ dejjem jogħla ta’ insinifikanza.<span class="pullsemi">”</span> <l-m>Il-kittieb</l-m> Brittaniku Sam <l-m>Kriss ftakar</l-m> il-perjodu <l-m>minn perspettiva</l-m> ta’ xi <l-m>ħadd iżgħar</l-m> u millennjali:</p>
<blockquote>Dak <l-m>iż-żmien</l-m> ma <l-m>kienx normali</l-m> li <l-m>ż-żgħażagħ</l-m> jiddefinixxu lilhom infushom politikament. <l-m>Il-ħbieb</l-m> tiegħi kienu jħobbu jagħmlu dikjarazzjonijiet <l-m>kbar bħal</l-m> “<l-m>Jien akbar</l-m> mill-femminiżmu” jew “<l-m>Il-politika</l-m> hija <l-m>għall-imħuħ</l-m> żgħar”<span class="pull">.</span> <l-m>Il-ġenerazzjoni</l-m> millennjali ma <l-m>kinitx sterjotipizzata</l-m> bħala vanituża, moralistika, jew sensittiva żżejjed: Aħna <l-m>lkoll suppost</l-m> konna niħilisti sakranazzi, “uni lads” jew “<l-m>frat bros</l-m>”<span class="pull">.</span> Dak <l-m>iż-żmien</l-m>, <l-m>il-problema</l-m> bl-elettorat ma <l-m>kinitx it-tixrid</l-m> ta’ informazzjoni falza, jew <l-m>l-estremiżmu</l-m>, jew li konna rrabjati <l-m>għal xulxin </l-m>— kienet <l-m>biss li</l-m> lanqas <l-m>kien jimpurtana</l-m> milli nivvutaw.</blockquote>
<p>“Ma <l-m>konniex nafu</l-m> x’<l-m>kien qed</l-m> jeżawrina <l-m>l-aktar</l-m>,<span class="pullsemi">”</span> tiftakar Ernaux, “<l-m>il-midja</l-m> u <l-m>l-istħarriġ</l-m> tal-opinjoni tagħhom, <em><l-m>lil min</l-m> taqbad tafda</em>, <l-m>il-kummenti</l-m> kondixxendenti tagħhom, <l-m>il-politiċi</l-m> bil-wegħdiet tagħhom li jnaqqsu <l-m>l-qgħad</l-m> u jindirizzaw <l-m>il-problemi</l-m> fil-baġit <l-m>tas-sigurtà</l-m> soċjali, jew <l-m>l-escalator</l-m> fl-istazzjon <l-m>tal-RER</l-m> li <l-m>qatt ma</l-m> kien jaħdem.<span class="pullsemi">”</span> <l-m>Kien hemm</l-m> il-libertà u <l-m>l-emanċipazzjoni</l-m>, iżda <l-m>wkoll sens</l-m> profond ta’ deżolament u disprament — “rivoluzzjoni bierda,<span class="pullsemi">”</span> fi kliem <l-m>ir-rumanzier</l-m> Franċiż <l-m>Michel Houellebecq</l-m>.</p>
<p>Żewġ deċennji ta’ taqlib populist wara, <l-m>dawn it-testimonjanzi</l-m> jirreġistraw bħala kemm familjari kif <l-m>ukoll mhux</l-m> familjari — bħal pittura ta’ Magritte li tħallat <l-m>ir-rikonoxximent</l-m> u <l-m>l-aljenazzjoni</l-m>. <l-m>L-individwalizzazzjoni</l-m> rapida u <l-m>t-tnaqqis</l-m> kollettiv <l-m>tal-istituzzjonijiet</l-m> li rreġistraw <l-m>dawn il-kittieba</l-m> ma twaqqfux. <l-m>Għajr għal</l-m> xi eċċezzjonijiet minuri li <l-m>fil-biċċa</l-m> l-kbira kienu diġitali, <l-m>il-partiti</l-m> politiċi ma reġgħux kisbu <l-m>l-membri</l-m> tagħhom. <l-m>L-assoċjazzjonijiet</l-m> ma <l-m>rawx l-attendenza</l-m> tiżdied. <l-m>Il-knejjes</l-m> ma reġgħux imlew <l-m>il-bankijiet</l-m> tagħhom. <l-m>It-trade</l-m> unions ma rxuxtawx lilhom infushom f’salt. <l-m>Il-kompetizzjoni</l-m> politika għadha ristretta ħafna, immexxija <l-m>minn kartell</l-m> dejjaq ta’ politiċi u speċjalisti dejjem <l-m>taħt il-ħakma</l-m> ta’ swieq ostili.</p>
<p>Assenzi <l-m>bħal dawn</l-m> bilkemm huma limitati <l-m>għall-istat</l-m>. <l-m>Tul il-Punent</l-m> kollu, <l-m>is-soċjetà</l-m> ċivili tibqa’ mgħaddsa fi kriżi profonda u <l-m>fit-tul</l-m>, <l-m>fejn dak</l-m> li jgħaddi bħala azzjoni “politika” jiġi monopolizzat <l-m>minn mases</l-m> li jitfaċċaw u jisparixxu <l-m>bħall-flash</l-m> mobs, NGOs, persunaġġi online u filantropi. <l-m>Għall-inqas</l-m> f’<l-m>sens wieħed</l-m> li baqa’ japplika, <l-m>l-era</l-m> tal-postpolitika ma għalqitx lilha nnifisha.</p>
<p>Madankollu xi koordinati bla dubju ċċaqalqu. <l-m>Minn naħa</l-m>, <l-m>il-cocktail</l-m> ta’ diffidenza, ewforija u apatija <l-m>tant karatteristika</l-m> tas-snin disgħin ta’ Tillmans u Ernaux, <l-m>l-affett</l-m> qawwi poststoriku, bilkemm għadu japplika llum. <l-m>It-trivjalità</l-m> u <l-m>l-eċitament </l-m>— l-“edoniżmu dipressiv” li <l-m>l-kittieb</l-m> Brittaniku Mark <l-m>Fisher iddijanjostika</l-m> fil-bidu <l-m>tas-snin</l-m> 2000 — tbiddlu f’xi ħaġa għalkollox <l-m>aktar misterjuża</l-m>. <l-m>Il-President</l-m> Joe <l-m>Biden ġie</l-m> elett b’<l-m>rekord ta</l-m>’ parteċipazzjoni ta’ 81 <l-m>miljun votant</l-m>. <l-m>L-avversarju</l-m> tiegħu ġab 74 <l-m>miljun vot</l-m>. <l-m>Ir-referendum</l-m> dwar <l-m>il-Brexit</l-m> kien <l-m>l-akbar</l-m> vot demokratiku <l-m>fl-istorja</l-m> tal-Gran Brittanja. <l-m>L-episodju</l-m> tal-Black <l-m>Lives Matter</l-m> wera li <l-m>kien akklamazzjoni</l-m> tal-massa — fuq <l-m>l-istess</l-m> sejħa, <l-m>ftit mill-akbar</l-m> korporazzjonijiet u ċelebritajiet <l-m>tad-dinja</l-m> libsu <l-m>l-mant</l-m> tal-ġustizzja razzjali: <l-m>minn Jeff</l-m> Bezos, li <l-m>fassal mill-ġdid</l-m> il-logo <l-m>tal-Amazon</l-m>, <l-m>għal David</l-m> Guetta, li inkluda <l-m>siltiet mid-diskorsi</l-m> ta’ <l-m>Martin Luther</l-m> King <l-m>waqt rooftop</l-m> DJ set.</p>
<p><l-m>Sens ta</l-m>’ qtugħ ta’ <l-m>nifs issa</l-m> qed jinħass <l-m>minn fuq</l-m> s’isfel. <l-m>Il-protesti</l-m> ta’ George <l-m>Floyd spikkaw</l-m> bħala <l-m>l-akbar</l-m> protesti <l-m>fl-istorja</l-m> Amerikana — eluf ta’ dimostrazzjonijiet, b’attendenza stmata sa 26 <l-m>miljun fl-Istati</l-m> Uniti. <l-m>Fis-sajf</l-m> tal-2020, kważi wieħed <l-m>minn għaxra</l-m> tal-popolazzjoni adulta Amerikana niżlu <l-m>fit-toroq</l-m>, inklużi avukati <l-m>tal-liġi</l-m> korporattiva u adolexxenti bla xogħol jirvellaw <l-m>sas-sigħat</l-m> bikrin ta’ filgħodu. <l-m>Xhur wara</l-m>, <l-m>QAnon u</l-m> protesti kontra <l-m>l-lockdown</l-m> attakkaw istituzzjonijiet statali <l-m>mill-Kanada</l-m> sal-Ġermanja. Pjattaformi <l-m>bħal TikTok</l-m>, YouTube u <l-m>Twitter mifqugħin</l-m> b’kontenut politiku, <l-m>minn vloggers</l-m> li jikkwotaw <l-m>minn fuljetti</l-m> anarkisti <l-m>għal influencers</l-m> tal-lemin jitbaqbqu <l-m>dwar ir-refuġjati</l-m>. Kwistjonijiet <l-m>dwar il-konsum</l-m>, <l-m>mill-veganiżmu</l-m> sal-ibbaġitjar <l-m>għall-klima</l-m>, jieħdu prominenza <l-m>fil-ħajja</l-m> personali ta’ ħafna. <l-m>Il-manwali</l-m> tas-self help jagħtu pariri liċ-ċittadini <l-m>biex jiskopru</l-m> u jeżorċizzaw <l-m>il-preġudizzji</l-m> razzjali. <l-m>Bnadar u</l-m> pronomi <l-m>tal-ġeneru</l-m> jipproliferaw fuq <l-m>il-profili</l-m> tal-Instagram u <l-m>t-Twitter</l-m>. Sensibbiltà politika ġdida hija viżibbli <l-m>fil-grounds</l-m> tal-futbol, ​​f’sensiliet popolari ta’ Netflix, <l-m>fil-modi</l-m> kif <l-m>in-nies</l-m> jiddeskrivu lilhom infushom fuq <l-m>il-paġni</l-m> tal-midja soċjali tagħhom.</p>
<p><l-m>Mil-lum</l-m> <em><l-m>kollox reġa</l-m>’ <l-m>sar politiku</l-m></em>, u b’<l-m>mod ferventi</l-m>. Iżda minkejja <l-m>l-passjonijiet</l-m> bla fruntieri li <l-m>qed jaħkmu</l-m> u jittrasformaw xi <l-m>wħud mill-aktar</l-m> istituzzjonijiet b’saħħithom tagħna, <l-m>minn istituti</l-m> tal-arti <l-m>għal partiti</l-m> politiċi sa korpi supranazzjonali, verament <l-m>ftit huma</l-m> n-nies involuti <l-m>fit-tip</l-m> ta’ kunflitti ta’ interessi organizzati li xi darba konna niddeskrivu, f’<l-m>sens klassiku</l-m> tas-seklu għoxrin, bħala “politika”<span class="pull">.</span> <l-m>In-neoliberaliżmu</l-m> mhux <l-m>qed jiġi</l-m> sostitwit <l-m>minn riattivazzjoni</l-m> ta’ demokrazija soċjali; <l-m>il-globalizzazzjoni</l-m> mhix <l-m>qed tinqasam</l-m> f’“diglobalizzazzjoni”<span class="pull">,</span> u <l-m>lanqas is-servizzi</l-m> soċjali ma <l-m>qed jirritornaw</l-m> għall-forma klassika li kellhom wara <l-m>l-gwerra</l-m>. Kif għandu jiġi mifhum <l-m>dan il-perjodu</l-m> ġdid?</p>
<p class="break"><span class="initial"><span class="dropcap drop-A">A</span>naliżi</span> instantanja dejjem perikoluża. <l-m>Bħal kamera</l-m> ta’ veloċità għolja, <l-m>l-istorja</l-m> kontemporanja hija <l-m>fil-periklu</l-m> li tinħakem <l-m>mill-fluwidità</l-m> u <l-m>l-indeterminazzjoni</l-m> tas-sitwazzjoni li <l-m>qed tipprova</l-m> taqbad, imrassa kif inhi <l-m>bejn dettall</l-m> impressjonistiku u astrazzjoni grandjuża. Ċertament <l-m>jidher diffiċli</l-m> li tikteb <l-m>l-“istorja</l-m> tal-preżent” meta <l-m>l-preżent</l-m> innifsu <l-m>sar daqshekk</l-m> diffuż: hekk kif <l-m>it-teorija</l-m> Marxista <l-m>tal-istorja</l-m> nħasset skaduta f’epoka ta’ wara <l-m>l-istorja</l-m>, <l-m>il-“polikriżi</l-m>”<span class="pull">,</span> <l-m>din l-akkumulazzjoni</l-m> ta’ kriżijiet, dejjem tinsab <l-m>pass qabilna</l-m> fl-astrazzjonijiet <l-m>tal-għaġeb</l-m> tagħha: <l-m>tnaqqis ta</l-m>’ ħamsin <l-m>fil-mija</l-m> fil-PDG, <l-m>tletin fil-mija</l-m> qgħad, $5 <l-m>triljun stimulu</l-m>, ħmistax-il <l-m>miljun xogħol</l-m> mitluf. <l-m>L-“istorja</l-m>” u <l-m>l-“politika</l-m>” ċarament <l-m>qed iseħħu </l-m>— iżda għadna nistgħu ngħidu xi jfissru <l-m>l-“istorja</l-m>” u <l-m>l-“politika</l-m>”?</p>
<p><l-m>Ir-rumanzi</l-m> u <l-m>l-arti</l-m> viżiva joffrulna <l-m>punt ta</l-m>’ <l-m>dħul inqas</l-m> astratt. U jekk Ernaux, Houellebecq u Tillmans kellhom jifformulaw <l-m>ix-xogħol</l-m> tagħhom b’referenza <l-m>għall-“inkonxju</l-m> politiku” <l-m>tal-epoka</l-m> postpolitika, hemm <l-m>ukoll letteratura</l-m> li ssegwi <l-m>t-tranżizzjoni</l-m> iktar bikrija <l-m>mill-“politika</l-m> tal-massa” <l-m>għall-“postpolitika</l-m>”<span class="pull">.</span> <l-m>Fil-memoir</l-m> tiegħu <em><l-m>Retour à</l-m> Reims</em> (2009), <l-m>il-kittieb</l-m> Franċiż <l-m>Didier Eribon</l-m> jiddeskrivi tfulitu f’familja komunista <l-m>fit-Tramuntana</l-m> ta’ Franza, <l-m>minn wara</l-m> l-gwerra <l-m>sad-disgħinijiet</l-m>. Bħala <l-m>raġel gay</l-m>, <l-m>Eribon minn</l-m> dejjem ħassu ħuta barra <l-m>mill-ilma</l-m> fl-univers <l-m>tal-klassi</l-m> tal-ħaddiema <l-m>tal-ġenituri</l-m> tiegħu, membri ta’ <l-m>partit li</l-m> kien <l-m>iqis l-imħabba</l-m> bejn <l-m>l-istess</l-m> sess bħala “borgeżija devjanti”<span class="pull">,</span> jopponi strateġikament <l-m>l-immigrazzjoni</l-m> tax-xogħol u jżomm <l-m>id tal-ħadid</l-m> fuq <l-m>il-ħajja</l-m>, kemm privata u kemm pubblika, <l-m>tal-militanti</l-m> tiegħu.</p>
<p>Madankollu, <l-m>għal Eribon</l-m> dan bilkemm <l-m>naqqas mill-apprezzament</l-m> għall-kenn soċjali li <l-m>l-Parti</l-m> Communiste Français (PCF) <l-m>kien bena</l-m> għal ommu u missieru. <l-m>It-tessera</l-m> tal-partit tagħhom <l-m>kienet aktar</l-m> minn garanzija ta’ benefiċċji materjali (anki jekk <l-m>kienet dik</l-m> ukoll); <l-m>lanqas ma</l-m> kienet xi marka ta’ identità rħisa b’opportunitajiet ta’ ħruġ faċli. <l-m>Kienet tispikka</l-m>, minflok, bħala <l-m>sinjal ta</l-m>’ affiljazzjoni sħiħa, forma immersiva ta’ sħubija f’patrimonju, jew “pilastru” — il-kolla li tgħaqqad <l-m>il-gruppi</l-m> u li tagħtihom <l-m>sens tagħhom</l-m> infushom f’soċjetà profondament ostili <l-m>għall-interessi</l-m>, <l-m>l-emozzjonijiet</l-m> u <l-m>d-drawwiet</l-m> tagħhom. <l-m>Il-partit</l-m>, sostna Eribon, <l-m>kien is-sema</l-m> tad-dinja <l-m>tal-ġenituri</l-m> tiegħu — “<l-m>il-prinċipju</l-m> organizzattiv u <l-m>l-orizzont</l-m> mhux ikkontestat <l-m>tar-relazzjoni</l-m> tagħna <l-m>mal-politika</l-m>”<span class="pull">:</span></p>
<blockquote><l-m>Il-kelma</l-m> “<l-m>ix-Xellug</l-m>” verament <l-m>kienet tfisser</l-m> xi ħaġa importanti. <l-m>In-nies</l-m> riedu jiddefendu <l-m>l-interessi</l-m> tagħhom stess, li jsemmgħu leħinhom, u <l-m>l-mod</l-m> biex <l-m>dan jintlaħaq </l-m>— apparti <l-m>l-istrajks</l-m> jew <l-m>il-protesti </l-m>— kien li tiddelega, li tgħaddi lilek innifsek <l-m>lir-“rappreżentanti</l-m> tal-klassi <l-m>tal-ħaddiema</l-m>” u <l-m>lill-mexxejja</l-m> politiċi li <l-m>d-deċiżjonijiet</l-m> tagħhom kienu għalhekk aċċettati b’<l-m>mod impliċitu</l-m> u li <l-m>d-diskorsi</l-m> tagħhom <l-m>kont titgħallimhom</l-m> u tirrepetihom.</blockquote>
<p><l-m>Dan kien</l-m> jeħtieġ <l-m>it-trasferiment</l-m> tal-aġenzija personali, iżda <l-m>kien iġorr</l-m> ukoll assigurazzjoni <l-m>tal-poter</l-m>. B’kuntrast ma’ sfera pubblika meqjusa <l-m>l-aktar</l-m> bħala arena <l-m>għall-espressjoni</l-m> personali individwali, <l-m>fejn l-istituzzjonijiet</l-m> rappreżentattivi huma intrinsikament suspettużi, inti “<l-m>kont issir</l-m> suġġett politiku billi tpoġġi lilek innifsek f’<l-m>idejn il-kelliema</l-m> tal-partit, li <l-m>permezz tagħhom</l-m>, <l-m>il-‘klassi</l-m> tal-ħaddiema’<span class="pullsemi">,</span> <l-m>bdiet teżisti</l-m> bħala grupp organizzat, bħala klassi li <l-m>kienet konxja</l-m> minnha nfisha bħala tali.<span class="pullsemi">”</span> <l-m>Il-mod</l-m> kif wieħed “jaħseb dwaru nnifsu, <l-m>il-valuri</l-m> li wieħed iħaddan, <l-m>l-attitudnijiet</l-m> li wieħed jadotta kienu kollha, <l-m>fil-biċċa</l-m> l-kbira tagħhom, iffurmati <l-m>mill-konċepiment</l-m> tad-dinja li <l-m>l-‘Partit</l-m>’ <l-m>għen biex</l-m> idaħħal <l-m>fl-imħuħ</l-m> tan-nies u <l-m>jxerred mal-qafas</l-m> soċjali kollu.<span class="pullsemi">”</span> Li tivvota, għalhekk, <l-m>qatt ma</l-m> kien <l-m>att purament</l-m> personali <l-m>għal omm</l-m> u <l-m>missier Eribon</l-m>. Pjuttost <l-m>kien “mument</l-m> importanti taʼ awtoaffermazzjoni kollettiva, <l-m>mument li</l-m> jafferma <l-m>s-sinifikat</l-m> politiku tiegħek.<span class="pullsemi">”</span> <l-m>Dan kien</l-m> stat fi <l-m>ħdan stat</l-m> ieħor, familja <l-m>lil hinn</l-m> mill-familja, kontrosoċjetà ġewwa <l-m>s-soċjetà</l-m>.</p>
<p><l-m>Ir-rappreżentazzjoni</l-m> wkoll <l-m>kienet irrigata</l-m> lura ġewwa <l-m>l-kultura</l-m> politika. <l-m>Fil-fehma</l-m> ta’ Eribon, <l-m>is-sħubija</l-m> tal-massa gradwalment rażżnet <l-m>il-preġudizzji</l-m> li ħafna ħaddiema kienu jassorbu organikament <l-m>mis-soċjetà</l-m> Franċiża inġenerali. “<l-m>Permezz tal-vot</l-m> tagħhom <l-m>għall-Partit</l-m> Komunista,<span class="pullsemi">”</span> huwa sostna, “<l-m>l-individwi</l-m> marru <l-m>lil hinn</l-m> minn dak li kienu separatament jew suċċessivament, u <l-m>l-opinjoni</l-m> kollettiva li <l-m>ġiet prodotta</l-m> permezz <l-m>tal-medjazzjoni</l-m> tal-Partit, li <l-m>kien iffurmaha</l-m> kif <l-m>ukoll esprimieha</l-m>, ma <l-m>kienet bl-ebda</l-m> mod <l-m>ir-riflessjoni</l-m> tad-diversi opinjonijiet eteroġeni ta’ kwalunkwe wieħed <l-m>mill-votanti</l-m>.<span class="pullsemi">”</span> Attitudnijiet razzisti <l-m>qatt ma</l-m> kienu <l-m>neqsin fil-​familja</l-m> tiegħu, iżda “<l-m>qatt ma</l-m> ġew stabbiliti bħala <l-m>l-qalba</l-m> ta’ <l-m>sett taʼ</l-m> preokkupazzjonijiet politiċi.<span class="pullsemi">”</span> <l-m>Id-direttur</l-m> tal-films u <l-m>l-poeta</l-m> Taljan <l-m>Pier Paolo</l-m> Pasolini, <l-m>bl-istess</l-m> mod pinġa <l-m>lill-Partito</l-m> Comunista Italiano (PCI) bħala “gżira <l-m>fejn il-kuxjenza</l-m> kritika hija dejjem difiża qatta bla ħabel: u <l-m>fejn l-imġiba</l-m> tal-bniedem għadha kapaċi tippreserva <l-m>d-dinjità</l-m> antika.<span class="pullsemi">”</span> Għalih, <l-m>il-PCI</l-m> kien “<l-m>is-salvazzjoni</l-m> tal-Italja u <l-m>tal-istituzzjonijiet</l-m> demokratiċi foqra tagħha”<span class="pull">:</span></p>
<blockquote>pajjiż nadif ġewwa pajjiż maħmuġ, pajjiż <l-m>onest ġewwa</l-m> pajjiż diżonest, pajjiż intelliġenti ġewwa pajjiż idjotiku, pajjiż <l-m>edukat ġewwa</l-m> pajjiż injorant, pajjiż umanista ġewwa pajjiż konsumerista.</blockquote>
<p><l-m>Dawn il-modi</l-m> ta’ affiljazzjoni <l-m>mhux li</l-m> kienu <l-m>tant esklussivi</l-m> għax-xellug. <l-m>Matul l-ewwel</l-m> nofs <l-m>tas-seklu</l-m> għoxrin, <l-m>il-lemin</l-m> bena faxxa daqstant <l-m>ieħor impressjonanti</l-m> ta’ fortifikazzjonijiet <l-m>tul is-soċjetà</l-m> kapitalista kollha, <l-m>madwar il-knejjes</l-m> u <l-m>l-każini</l-m> lokali. “<l-m>Kollox kien</l-m> Kattoliku <l-m>fl-​esperjenza</l-m> ta’ Kattoliku,<span class="pullsemi">”</span> tirrakkonta ġurnalista Olandiża <l-m>dwar it-​trobbija</l-m> tagħha, “u wieħed <l-m>kien Nisrani</l-m> 24 siegħa kuljum.<span class="pullsemi">”</span></p>
<p><l-m>Dan il-pajsaġġ</l-m> beda jixxaqqaq <l-m>fis-snin</l-m> tmenin — il-mument li <l-m>Eribon u</l-m> Ernaux għarfu bħala <l-m>l-għabex</l-m> għall-politika <l-m>tal-massa</l-m>, <l-m>fil-kuntest</l-m> tat-taqlib <l-m>tal-gvern</l-m> ta’ Mitterrand, meta <l-m>l-lemin</l-m> estrem <l-m>għall-ewwel</l-m> darba għamel <l-m>il-progress</l-m> reali tiegħu <l-m>fil-politika</l-m> elettorali Franċiża. Parzjalment <l-m>motivat minn</l-m> Mitterrand innifsu, li <l-m>fittex skop</l-m> ġdid <l-m>għas-soċjalisti</l-m> tiegħu wara li bdew iħaddnu <l-m>twemmin fis-suq</l-m>, <l-m>il-lemin</l-m> estrem issa <l-m>kiber bħala</l-m> konkorrenza reali <l-m>għax-xellug</l-m> stabbilit.</p>
<p><l-m>Il-migrazzjoni</l-m> ta’ <l-m>missier Eribon</l-m> lejn <l-m>il-lemin</l-m> estrem kellha <l-m>wkoll tiġi</l-m> espressa f’reġistru differenti <l-m>mill-istil</l-m> ta’ ħajja komunista li <l-m>kien iħaddan</l-m> qabel. “<l-m>Bid-differenza</l-m> għall-vot komunist, li <l-m>kien vot</l-m> li wieħed <l-m>kien jassumih</l-m>, jesiġih, jipproklamah,<span class="pullsemi">”</span> <l-m>il-vot</l-m> il-ġdid ta’ missieru “<l-m>jidher li</l-m> kien prattika li kellha tinżamm mistura, saħansitra miċħuda <l-m>fil-konfront</l-m> ma’ xi ġudizzju ‘estern’<span class="pullsemi">.</span><span class="pullsemi">”</span> B’kuntrast <l-m>mal-PCF</l-m>, meta “jivvutaw <l-m>għall-Front</l-m> Nazzjonali, <l-m>l-individwi</l-m> jibqgħu individwi u <l-m>l-opinjoni</l-m> li jipproduċu hija sempliċiment <l-m>is-somma</l-m> tal-preġudizzji spontanji tagħhom,<span class="pullsemi">”</span> <l-m>att li</l-m> jitwettaq <l-m>fl-għeluq</l-m> tal-kaxxa <l-m>tal-vot</l-m>. <l-m>Il-postpolitika</l-m> kienet bdiet, u magħha <l-m>ġiet il-privatizzazzjoni</l-m> tal-ħajja politika <l-m>tant viżibbli</l-m> fl-utopja ta’ Tillmans.</p>
<p class="break"><span class="initial"><span class="dropcap drop-R">R</span>etour</span><em> à Reims</em> jiddokumenta <l-m>l-kollass</l-m> tal-politika <l-m>tal-massa</l-m>, billi jsegwi moviment orbitali <l-m>mill-partit</l-m> għall-privatizzazzjoni <l-m>fis-snin</l-m> tmenin u disgħin, flimkien <l-m>mal-eklissi</l-m> gradwali <l-m>tad-dinjiet</l-m> soċjali li kienu abitaw <l-m>il-ġenituri</l-m> ta’ Eribon. Iżda diġà <l-m>fis-snin</l-m> disgħin <l-m>it-teorija</l-m> politika <l-m>kienet fasslet</l-m> fiżjonomija <l-m>tal-era</l-m> l-ġdida postpolitika — waħda li identifikat fatturi <l-m>ewlenin għar-rimpjazzjament</l-m> tagħha stess.</p>
<p><l-m>Għax-xjenzat</l-m> politiku Brittaniku <l-m>Colin Crouch</l-m>, <l-m>iż-żmien</l-m> tal-postpolitika <l-m>kien ikkaratterizzat</l-m> minn paradoss. Kif jikteb <l-m>fil-bidu</l-m> ta’ <em><l-m>Post-Democracy</l-m></em> (2004), <l-m>fil-millennju</l-m> l-ġdid <l-m>id-“demokrazija</l-m>” <l-m>kienet saret</l-m> l-orizzont insuperabbli ta’ <l-m>kull reġim</l-m> fuq <l-m>il-pjaneta</l-m>. Anki pajjiżi evidentament awtoritarji, <l-m>mir-Russja</l-m> saċ-Ċina, <l-m>bil-paroli</l-m> wrew <l-m>rispett għall-valuri</l-m> tagħha, li <l-m>wassal għall-ippjanar</l-m> bir-reqqa ta’ forma ta’ “imitazzjoni ta’ demokrazija” <l-m>fejn setgħu</l-m> jsiru elezzjonijiet iżda <l-m>l-mexxejja</l-m> ma setgħux jitneħħew. Madankollu, <l-m>din “l-opinjoni</l-m> ottimista <l-m>tad-demokrazija</l-m> attwali,<span class="pullsemi">”</span> sostna Crouch, <l-m>kienet tirrepressa</l-m> xi fatti inkwetanti. <l-m>Il-qawmien</l-m> tad-demokrazija formali <l-m>kien ukoll</l-m> żmien ta’ żieda <l-m>fl-inugwaljanza</l-m> u <l-m>l-espansjoni</l-m> kapitalista. <l-m>L-ottimiżmu</l-m> demokratiku <l-m>l-ġdid</l-m> ma kellu “<l-m>xejn x</l-m>’jgħid <l-m>dwar il-problema</l-m> fundamentali <l-m>tal-poter</l-m> tal-elitijiet korporattivi,<span class="pullsemi">”</span> li akkwistaw <l-m>il-libertà</l-m> li jċaqilqu <l-m>l-assi</l-m> tagħhom <l-m>madwar id-dinja</l-m>, u jdawru kwalunkwe <l-m>gvern madwar</l-m> subagħhom.</p>
<p>Inżammet dehra ta’ kontroll, ovvjament; demokraziji, kemm dawk li għadhom jibdew kif <l-m>ukoll dawk</l-m> qodma, kellhom <l-m>l-elezzjonijiet</l-m>, tellgħu <l-m>l-gvernijiet</l-m> u żammew <l-m>is-sistemi</l-m> kompetittivi <l-m>tal-partiti</l-m>. Madankollu, <l-m>it-tnaqqis</l-m> f’kemm ħarġu <l-m>nies jivvutaw</l-m> u <l-m>fl-istatistika</l-m> tas-sħubija, u <l-m>d-differenzi</l-m> dejjem jiċkienu <l-m>bejn il-programmi</l-m> tal-partiti differenti, urew li <l-m>ċ-ċittadini</l-m> setgħu jħarsu <l-m>biss lejn</l-m> id-dell <l-m>tad-demokrazija</l-m>, kompressjoni “minimalista” bi <l-m>ftit xebh</l-m> mal-predeċessur tagħha ta’ <l-m>nofs is-seklu</l-m>, meta <l-m>l-ġenituri</l-m> ta’ <l-m>Eribon kienu</l-m> qattgħu ħajjithom kollha ġewwa <l-m>l-partiti</l-m> tal-ħaddiema.</p>
<p><l-m>It-tbattil</l-m> tal-partiti politiċi u <l-m>s-separazzjoni</l-m> tal-elitijiet <l-m>mill-mases</l-m> jistgħu jiġu kkumpensati b’relazzjonijiet pubbliċi, selezzjonijiet miftuħa <l-m>tal-kandidati</l-m>, jew <l-m>focus groups</l-m>. Sostitut spekulattiv <l-m>għall-politika</l-m> tal-massa ħa <l-m>mit-tekniki</l-m> l-ġodda li ngħataw bidu <l-m>minn settur</l-m> finanzjarju li <l-m>kien qed</l-m> jikber b’<l-m>mod rapidu</l-m>. <l-m>Spin doctors</l-m> u korporazzjonijiet ipprovdew <l-m>l-ankra</l-m> mixtieqa <l-m>għall-politiċi</l-m> li qalgħu lilhom infushom <l-m>mill-bażi</l-m> tagħhom. Iżda <l-m>dan wassal</l-m> ukoll <l-m>għal relazzjonijiet</l-m> volatili ħafna <l-m>bejn il-votanti</l-m> u <l-m>l-gvernijiet</l-m>. Issawwar pubbliku <l-m>ġdid li</l-m> jitbandal <l-m>bejn l-irtirar</l-m> u <l-m>l-protesta</l-m>, pubbliku li <l-m>trid iddur</l-m> bih <l-m>daqs tifel</l-m> kapriċċuż li <l-m>x-xewqat</l-m> tiegħu impossibbli tissodisfahom.</p>
<p><l-m>Filwaqt li</l-m> l-ħajja komunali <l-m>marret lura</l-m> severament minħabba <l-m>t-tnaqqis</l-m> fl-affiljazzjonijiet istituzzjonali, <l-m>il-ħtieġa</l-m> għall-identifikazzjoni kollettiva qajla naqset. Minflok organizzazzjonijiet involontarji, dinja ġdida ta’ stili ta’ ħajja bbażati fuq <l-m>il-konsum </l-m>— sew jekk sesswali, alimentari, jew ekonomiku — setgħet trawwem forom ġodda ta’ appartenenza pubblika, forom li ma kellhomx <l-m>il-ġerarkiji</l-m> u <l-m>l-istrutturar</l-m> riġidu <l-m>tas-soċjetà</l-m> ċivili <l-m>l-qadima</l-m>. Ħafna drabi, <l-m>dawn is-sinjali</l-m> tal-konsum spostaw kwistjonijiet ta’ identità bi kwistjonijiet ta’ sjieda, issostitwew dak li wieħed kellu ma’ dak li wieħed hu. Imgerrxin ’<l-m>il barra</l-m> mill-partit u <l-m>l-assoċjazzjoni</l-m>, <l-m>in-nies</l-m> bdew isibu <l-m>iktar serħan</l-m> fi gruppi indipendenti ta’ identità.</p>
<p>Madankollu, <l-m>l-elitijiet</l-m> ma <l-m>kinux l-uniċi</l-m> li rtiraw <l-m>mis-soċjetà</l-m>. <l-m>Ir-reazzjoni</l-m> apatetika <l-m>tal-pubbliku</l-m> Amerikan <l-m>fil-ġirja</l-m> lejn <l-m>il-Gwerra</l-m> tal-Iraq <l-m>fl-2002</l-m> u <l-m>l-espansjoni</l-m> tas-setgħat <l-m>tal-pulizija</l-m> sigrieta <l-m>taħt Blair</l-m> kienu <l-m>l-aktar</l-m> sinjali ċari ta’ proċess <l-m>bil-mod</l-m> ta’ <l-m>rtirar ċiviku</l-m> li <l-m>nfirex mad-demokraziji</l-m> kollha. Kif jinnota <l-m>l-istoriku</l-m> Brittaniku <l-m>James Heartfield</l-m>, <l-m>l-approċċ</l-m> il-ġdid <l-m>għall-politika</l-m> kien “<l-m>l-ekwivalenti</l-m> modern ta’ li ssegwi <l-m>s-seksik</l-m> tal-palazz u <l-m>tmur tara</l-m> t-tgħalliq pubbliku,<span class="pullsemi">”</span> b’attitudni <l-m>dwar il-poter</l-m> essenzjalment “tanġenzjali u voyeuristika”<span class="pull">.</span> <l-m>Għal Crouch</l-m>, <l-m>min-naħa</l-m> l-oħra, <l-m>it-tifrik</l-m> tal-klassi <l-m>tal-ħaddiema</l-m> faqa’ <l-m>l-ġebla</l-m> tax-xewka <l-m>tal-edifiċju</l-m> demokratiku nnifsu; <l-m>il-“kriżi</l-m> tal-politika egalitarja u <l-m>t-trivjalizzazzjoni</l-m> tad-demokrazija” kienu kkorrelati <l-m>mill-qrib</l-m>. <l-m>Id-demokrazija</l-m> tal-partiti setgħet <l-m>kienet waħda</l-m> ta’ konfinament, iżda <l-m>l-politika</l-m> l-ġdida sempliċiment ħalliet liċ-ċittadini jirżħu barra.</p>
<p>Pubbliċità ġdida donnha <l-m>kienet qiegħda</l-m> toffri xi antidoti. <l-m>L-istmerrija</l-m> għal soċjetà ċivili densament organizzata u <l-m>ċ-ċelebrazzjoni</l-m> ta’ trasparenza ġdida kienu viżibbli <l-m>fid-dikjarazzjonijiet</l-m> elettorali <l-m>tal-politiku</l-m> Belġjan Guy Verhofstadt — il-<em>Burgermanifesten</em> (1991, 1992) tiegħu dehru <l-m>sentejn wara</l-m> l-artiklu ta’ Fukuyama. Fihom, <l-m>il-propensità</l-m> għall-intraprenditorija ngħaqdet ma’ ċelebrazzjoni <l-m>tat-tfassil</l-m> ta’ politika teknokratika, kontra <l-m>l-“pilastri</l-m> enormi li fuqhom <l-m>is-soċjetà</l-m> Belġjana <l-m>bniet is-saqaf</l-m> tagħha.<span class="pullsemi">”</span> <l-m>Dawn kienu</l-m> “skyscrapers għoljin li fihom ċittadin ordinarju jistaʼ jqattaʼ ħajtu kollha mingħajr <l-m>qatt ma</l-m> jkollu għalfejn joħroġ <l-m>mill-kuntest</l-m> filosofiku tiegħu… u jakkwista <l-m>l-‘konvenjenzi</l-m>’ soċjali tiegħu: skola, union, sptar, sigurtà soċjali, bank <l-m>għat-tfaddil</l-m>, assoċjazzjoni <l-m>tad-djar</l-m>, <l-m>fond kulturali</l-m>, vaganzi ssussidjati, appuntamenti, eċċ.<span class="pullsemi">”</span></p>
<p><l-m>Fil-Ġermanja</l-m>, <l-m>is-soċjologu</l-m> Ulrich Beck wera li hu kemm anatomista kif <l-m>ukoll apoloġista</l-m> tal-ordni <l-m>l-ġdida</l-m>. <l-m>Fil-fehma</l-m> tiegħu, “<l-m>it-tieni</l-m>” proċess ta’ individwalizzazzjoni li jħabbatha <l-m>mar-Rinaxximent</l-m> jew <l-m>ir-Riforma</l-m> Protestanta ddomina <l-m>lis-soċjetajiet</l-m> tal-Punent <l-m>fl-aħħar</l-m> tas-seklu. Meħlus <l-m>mill-kategoriji</l-m> l-antiki <l-m>tal-istatus</l-m> li kienu jorbtu individwi ma’ ċerti pilastri <l-m>tal-partiti</l-m> tagħhom — sew jekk Insara, soċjalisti jew liberali — l-individwu <l-m>l-ġdid</l-m> tiegħu jiċċaqlaq b’<l-m>mod flessibbli</l-m> bejn “<l-m>l-għażliet</l-m> tal-ħajja” u jesperjenza <l-m>l-ekonomija</l-m> bħala <l-m>destin selvaġġ</l-m> minflok artifiċju konxju uman. <l-m>Ir-riżultat</l-m> kien “privatiżmu politiku”<span class="pull">,</span> jew inkapaċità ġenerali <l-m>biex jinbnew</l-m> il-maġġoranzi meħtieġa <l-m>għal azzjoni</l-m> demokratika. <l-m>Il-ħajja</l-m> pubblika tagħna issa <l-m>kienet dwar:</l-m></p>
<blockquote>ħajjitna u <l-m>l-ispazju</l-m> tagħna stess, f’relazzjonijiet, bħala ġenituri, <l-m>is-sess</l-m> u <l-m>l-imħabba;</l-m> l-esperiment <l-m>qatt mitmum</l-m> tal-<em><l-m>ikel tajjeb</l-m> għas-saħħa</em>, <l-m>fejn tinkiseb</l-m> relazzjoni ġdida u pjuttost personali <l-m>man-natura</l-m> u <l-m>mal-ġisem</l-m> tan-nies stess; <l-m>il-forom</l-m> attivi ta’ <em>empatija</em> espressi fi protesti kontra <l-m>t-trasport</l-m> tal-annimali jew f’<l-m>impenn għall-benesseri</l-m> ta’ <l-m>nies bla</l-m> dar, dawk li jfittxu <l-m>l-ażil</l-m> jew <l-m>id-drogati;</l-m> il-<em>kunflitti</em> żgħar jew <l-m>kbar <em>bejn</l-m> l-irġiel u <l-m>n-nisa</l-m></em> <l-m>fil-ħajja</l-m> tagħhom ta’ kuljum u <l-m>fl-ekonomija…</l-m> il-ftuħ istituzzjonali ta’ spazju soċjali <l-m>tal-“kultura</l-m> tal-wieħed”<span class="pull">.</span></blockquote>
<p><l-m>Fiex ammontaw</l-m> dawn <l-m>id-diversi</l-m> analiżi u <l-m>dawn li</l-m> huma <l-m>suppost l-alternattivi</l-m> tagħhom? Sa tmiem <l-m>id-disgħinijiet</l-m>, <l-m>il-filosfu</l-m> Sloven Slavoj Žižek antoloġizza <l-m>l-iktar</l-m> kritiċi prominenti <l-m>tar-reġim</l-m> il-ġdid. Flok traxxendew <l-m>l-orizzont</l-m> tal-postpolitika, sostna, huma prattikaw inverżjoni bla riflessjoni: ħarba <l-m>lejn “politika</l-m> pura” mingħajr gruppi ta’ interess, personalitajiet korporattivi jew klassijiet. Iżda mingħajr <l-m>dawn il-konfini</l-m>, <l-m>il-ħajja</l-m> politika <l-m>malajr issir</l-m> bla limitu u indeterminata — eżempju, <l-m>fil-fehma</l-m> ta’ Žižek, <l-m>tal-infinità</l-m> “ħażina” ta’ Hegel.</p>
<p><l-m>Il-kritika</l-m> kollha <l-m>tal-postpolitika</l-m> għarfet <l-m>is-separazzjoni</l-m> bejn “politika” u “policy”<span class="pull">.</span> <l-m>Minn banda</l-m>, <l-m>il-politika</l-m> speċifikat <l-m>il-formazzjoni</l-m> ta’ rieda kollettiva li tiddetermina <l-m>x’se</l-m> tagħmel <l-m>is-soċjetà</l-m> bil-materjali żejda tagħha. <l-m>Il-policy</l-m>, <l-m>mill-banda</l-m> l-oħra, iddependiet fuq <l-m>l-eżekuzzjoni</l-m> ta’ dik <l-m>ir-rieda</l-m>. <l-m>Fis-snin</l-m> tmenin u disgħin, meta <l-m>l-politika</l-m> tal-kriżi <l-m>nbidlet b</l-m>’mod kostanti fi kriżi <l-m>tal-politika</l-m>, <l-m>dawn iż-żewġ</l-m> mumenti għaddew <l-m>minn ostilità</l-m> reċiproka. <l-m>Id-determinazzjoni</l-m> tar-rieda kollettiva <l-m>ġiet relegata</l-m> għall-isfera <l-m>tal-midja</l-m> dipendenti fuq <l-m>in-novità</l-m> u mmexxija <l-m>minn esperti</l-m> tar-relazzjonijiet pubbliċi, <l-m>filwaqt li</l-m> l-eżekuzzjoni <l-m>tal-policy</l-m> ġiet mgħoddija <l-m>lil teknokratiċi</l-m> mhux eletti. <l-m>Fit-twessigħ</l-m> ta’ <l-m>din is-separazzjoni</l-m> kien hemm <l-m>iż-żerriegħa</l-m> ta’ tranżizzjoni <l-m>mill-postpolitika</l-m> għall-iperpolitika.</p>
<p class="break"><span class="initial"><span class="dropcap drop-V">V</span>iżibbilment</span>, <l-m>it-terren</l-m> tal-postpolitika <l-m>kien jikkondividi</l-m> ħafna karatteristiċi <l-m>ewlenin mal-iperpolitika</l-m> li <l-m>fl-aħħar</l-m> waslet <l-m>biex ħaditilha</l-m> postha — id-dimobilizzazzjoni u <l-m>d-dgħufija</l-m> tas-soċjetà ċivili, <l-m>it-tqaċċit</l-m> mill-għeruq <l-m>tal-partiti</l-m>, <l-m>iż-żieda</l-m> fl-iżolament <l-m>tal-istat</l-m> mill-pressjoni popolari. Iżda <l-m>n-​novità</l-m> dejjem tippresupponi kuntrast — għax ma nżommux terminu <l-m>iktar familjari</l-m>?</p>
<p><l-m>Fis-snin</l-m> ta’ wara <l-m>l-kollass</l-m> finanzjarju <l-m>tal-2008</l-m>, beda jinħall b’<l-m>mod konsistenti</l-m> ż-żmien <l-m>is-silġ</l-m> tal-politika li ġie wara <l-m>l-kollass</l-m> tal-Ħajt ta’ Berlin. <l-m>Tul il-Punent</l-m> kollu — minn Occupy <l-m>Wall Street</l-m> fl-Istati Uniti sa 15-M fi Spanja u <l-m>l-protesti</l-m> kontra <l-m>l-awsterità</l-m> fil-Gran Brittanja — bdew jitfaċċaw movimenti li <l-m>għal darb</l-m>’oħra qajmu <l-m>l-ispettru</l-m> tan-negozjar <l-m>tal-interessi</l-m> u <l-m>l-kunflitt</l-m> tal-klassi.</p>
<p><l-m>Kien hemm</l-m> preċedenti, ovvjament, <l-m>bħall-gvernijiet</l-m> kontra <l-m>l-globalizzazzjoni</l-m> tal-mewġa roża <l-m>tal-Amerika</l-m> Latina <l-m>fil-bidu</l-m> tas-snin 2000. <l-m>Din it-tip</l-m> ta’ azzjoni ma seħħitx <l-m>fl-oqsma</l-m> formali <l-m>tal-politika</l-m>, u <l-m>r-retorika</l-m> tagħhom “la <l-m>lemin u</l-m> lanqas xellug” xi drabi <l-m>kienet ipperċepita</l-m> bħala permissività ta’ attitudni antipolitika. Iżda dawn, madankollu, immarkaw <l-m>it-tmiem</l-m> tal-era <l-m>tal-kunsens</l-m> teknokratiku li <l-m>kien ġie</l-m> ssiġillat <l-m>għall-ewwel</l-m> darba <l-m>mill-ordni</l-m> ta’ wara <l-m>l-1989</l-m>. <l-m>Dawn il-movimenti</l-m> kienu segwiti <l-m>minn żieda</l-m> ġenerali <l-m>fil-forzi</l-m> nominalment populisti kemm fuq <l-m>ix-xellug</l-m> kif <l-m>ukoll fuq</l-m> il-lemin. <l-m>Madwar id-dinja</l-m>, kampanji politiċi li ddikjaraw li jitkellmu <l-m>għall-poplu</l-m> rebħu <l-m>l-maġġoranzi</l-m>, attakkaw <l-m>il-qrati</l-m> u tefgħu <l-m>l-ħabs</l-m> lill-avversarji. Hawnhekk, <l-m>il-populiżmu</l-m> spikka kemm bħala <l-m>l-awtur</l-m> tar-reati kif <l-m>ukoll is-sintomu</l-m>, <l-m>l-espressjoni</l-m> ta’ dimonju antik, ineradikabbli li jittormenta <l-m>d-demokraziji</l-m> globali.</p>
<p>F’<l-m>din l-</l-m>“isplużjoni populista” bdew jipproliferaw <l-m>ukoll alternattivi</l-m> organizzattivi <l-m>għall-partit</l-m> tal-massa <l-m>l-antik</l-m>. Movimenti, NGOs, korporazzjonijiet u kumpaniji <l-m>tal-istħarriġ</l-m> b’ismijiet <l-m>bħal Extinction</l-m> Rebellion u <l-m>l-Brexit</l-m> Party offrew mudelli <l-m>aktar flessibbli</l-m> mill-partiti <l-m>tal-massa</l-m> ta’ qabel, li issa huma pperċepiti bħala wisq merħijin, kemm <l-m>għall-politiċi</l-m> kif <l-m>ukoll għaċ-ċittadini</l-m>. <l-m>In-nies</l-m> li darba kienu jkunu membri <l-m>tal-partit</l-m> issa setgħu jagħżlu li ma jidħlux f’assoċjazzjonijiet <l-m>fit-tul</l-m> u involontarji, u <l-m>fl-istess</l-m> ħin, <l-m>il-politiċi</l-m> jsibu <l-m>inqas reżistenza</l-m> fil-kungressi <l-m>tal-partiti</l-m>. <l-m>Il-kontinwità</l-m> mal-era postpolitika preċedenti <l-m>kienet ċara</l-m>. <l-m>Il-partiti</l-m> komplew jiżvinaw <l-m>mill-membri</l-m> anki jekk <l-m>l-attività</l-m> ta’ protesta <l-m>kienet qed</l-m> tiżdied.</p>
<p>U b’hekk għandna <l-m>l-kombinazzjoni</l-m> kurjuża <l-m>tal-qadim</l-m> u <l-m>l-ġdid</l-m> li tippreżenta <l-m>l-iperpolitika:</l-m> temmet <l-m>is-separazzjoni</l-m> bejn <l-m>il-pubbliku</l-m> u <l-m>l-privat</l-m> li <l-m>kienet ilha</l-m> ssaltan <l-m>mis-snin</l-m> postpolitiċi <l-m>tad-disgħinijiet</l-m>, iżda għamlet <l-m>dan b</l-m>’termini <l-m>mhux familjari</l-m> għalina <l-m>mis-seklu</l-m> għoxrin. Movimenti politiċi <l-m>tas-seklu</l-m> għoxrin diġà kkwalifikaw bħala “superpolitiċizzati” (il-faxxiżmu) jew “ultrapolitiċizzati” (il-militariżmu), li jissimbolizza <l-m>l-kollass</l-m> bejn <l-m>il-pubbliku</l-m> u <l-m>l-privat</l-m> li <l-m>kien ġie</l-m> istitwit <l-m>fis-seklu</l-m> dsatax borgiż u li <l-m>kien donnu</l-m> għadda <l-m>maż-żmien</l-m> it-totalitarjaniżmu. <l-m>Għall-ġenituri</l-m> ta’ Eribon, wara kollox, ma <l-m>kienx hemm</l-m> distinzjoni ċara <l-m>bejn il-qasam</l-m> individwali u dak kollettiv; <l-m>il-Partit</l-m> Komunista fforma <l-m>d-dinja</l-m> tagħhom, u <l-m>d-dinja</l-m> ffurmat <l-m>il-Partit</l-m> Komunista.</p>
<p><l-m>Il-ħajja</l-m> politika ma reġgħetx lura <l-m>għal dan</l-m> ir-reġistru, minkejja viżjonijiet xi <l-m>kultant grotteski</l-m> ta’ reċidiviżmu faxxista jew <l-m>tax-xellug</l-m> estrem. Minflok, <l-m>il-burdata</l-m> tal-politika kontemporanja hija waħda ta’ eċitament diffuż bla waqfien. Emozzjonalment, hija relatata <l-m>mal-kriżi</l-m> ta’ attenzjoni karatteristika <l-m>taż-żmien</l-m> tal-internet u <l-m>l-ismartphone</l-m>. “Iper”<span class="pull">,</span> <l-m>mill-banda</l-m> l-oħra, tindika kemm <l-m>stat ta</l-m>’ rimpjazzament <em>kif ukoll</em> ta’ intensifikazzjoni: <l-m>it-titwil</l-m> ta’ vokali li diġà <l-m>ġiet imleħħna</l-m> iżda li għadha ma tfissirx kelma ġdida. <l-m>Dan mhux</l-m> sempliċiment <l-m>l-irbit</l-m> ta’ <l-m>sens ta</l-m>’ kontinwità <l-m>mal-perjodu</l-m> preċedenti <l-m>tal-postpolitika</l-m>, li <l-m>l-ewwel</l-m> qasam <l-m>il-politika</l-m> mill-policy, u li <l-m>d-diviżjoni</l-m> tagħhom <l-m>l-iperpolitika</l-m> twessa’ <l-m>aktar milli</l-m> tagħlaq.</p>
<p><l-m>Mill-2020</l-m> ’<l-m>il quddiem</l-m>, miljuni mmarċjaw kontra <l-m>l-vjolenza</l-m> tal-pulizija, <l-m>il-policy</l-m> tal-COVID jew <l-m>in-nuqqas</l-m> ta’ azzjoni klimatika, u għamlu <l-m>talbiet imqanqlin</l-m> fuq <l-m>il-gvernijiet</l-m> tagħhom. F’termini ta’ parteċipazzjoni, <l-m>dawn il-movimenti</l-m> ġodda jistgħu jgħoddu bħala impressjonanti, u ħafna minnhom għamlu <l-m>bidliet bla</l-m> preċedent <l-m>fl-opinjoni</l-m> pubblika. <l-m>L-attitudnijiet</l-m> razzjali, pereżempju, ġew illiberalizzati b’<l-m>mod kostanti</l-m> matul <l-m>l-aħħar</l-m> għaxar snin, <l-m>waqt li</l-m> l-azzjoni <l-m>dwar il-klima</l-m> tidher fuq bosta aġendi governattivi. <l-m>Ir-ritorn</l-m> għall-“klassi” <l-m>sar viżibbli</l-m> wkoll f’fenomeni <l-m>bħar-rumanzi</l-m> ta’ <l-m>Edouard Louis</l-m>, <l-m>il-protégé</l-m> ta’ Eribon, <l-m>il-popolarità</l-m> ta’ volumi <l-m>dwar l-ekonomiċi</l-m> ta’ <l-m>Thomas Piketty</l-m> jew <l-m>l-entużjażmu</l-m> tal-Punent <l-m>għall-film</l-m> Korean <em>Parasite</em>, għalkemm f’reġistru individwalistiku prinċipalment iċċentrat fuq rikonoxximent kulturali żbaljat.</p>
<p>Fuq <l-m>il-front</l-m> tal-policy, madankollu, <l-m>il-bilanċ</l-m> ta’ <l-m>dawn il-forom</l-m> politiċi wera li <l-m>kien effimeru</l-m> għall-aħħar. Kwistjonijiet ta’ razza, klima, inugwaljanza soċjoekonomika, vjolenza <l-m>tal-pulizija</l-m> u policies <l-m>tas-saħħa</l-m> għadhom <l-m>mhux rimedjati</l-m> biżżejjed. Ħlief <l-m>għal xi</l-m> attivisti mħarrġa, <l-m>il-parteċipanti</l-m> fil-protesti <l-m>tal-BLM</l-m> tal-2020 <l-m>malajr marru</l-m> lura <l-m>għax-xogħol</l-m> bi <l-m>ftit ħjiel</l-m> tal-parteċipazzjoni tagħhom, ħlief <l-m>għall-kaxxi</l-m> suwed li kienu jżejnu <l-m>l-profili</l-m> tal-Instagram tagħhom. B’differenza <l-m>mill-March</l-m> on Washington <l-m>tal-1963 </l-m>— fejn dimostranti kienu jilbsu ġkieket <l-m>bil-buttuni</l-m> tal-union tagħhom u b’tikketti ċiviċi — ħafna <l-m>mid-dimostranti</l-m> ta’ George <l-m>Floyd ma</l-m> kellhom ebda affiljazzjoni, listi ta’ sħubija jew <l-m>qafas istituzzjonali</l-m> inkomuni <l-m>minn qabel</l-m>, bi <l-m>ftit NGOs</l-m> biss — iffinanzjati b’<l-m>mod imċajpar </l-m>— bħala stewards. Forsi huwa għalhekk li, minkejja li kienu <l-m>fil-mira</l-m> tal-akbar protesti <l-m>fl-istorja</l-m> Amerikana, <l-m>it-tnaqqis</l-m> kollu <l-m>fil-baġit</l-m> tad-dipartiment <l-m>tal-pulizija</l-m> fl-aħħar <l-m>tal-2020</l-m> prattikament treġġa’ lura <l-m>ftit wara</l-m>. (Issa kienu skjerati <l-m>biex speċi</l-m> jrażżnu mewġa ta’ kriminalità wara <l-m>l-COVID</l-m>.)</p>
<p>Effetti fantażma <l-m>bħal dawn</l-m> mhumiex limitati <l-m>għax-xellug</l-m>. Fuq <l-m>il-lemin</l-m> ukoll, <l-m>il-“movimenti</l-m>” <l-m>mit-Tea</l-m> Party <l-m>sat-Trumpiżmu</l-m> sa <l-m>QAnon jissaħħu</l-m>, jipproliferaw u jitferrxu b’ħeffa <l-m>tal-biża</l-m>’<span class="pullsemi">.</span> <l-m>Aktar milli</l-m> riżultati konkreti jew relazzjonijiet soċjali ġodda, <l-m>din it-tendenza</l-m> politika donnha timmarka <l-m>l-influwenza</l-m> tagħha <l-m>bil-kapaċità</l-m> tagħha li tirriproduċi <l-m>l-</l-m><em>forma</em> frenetika <l-m>tal-azzjoni</l-m> tagħha, ħaġa li għamlet b’suċċess speċjali f’organizzazzjonijiet <l-m>mhux għall-profitt</l-m>, <l-m>fil-midja</l-m> u fi sfera pubblika dejjem <l-m>aktar diġitali </l-m>— biex ma nsemmux, f’moħħ dawk li jikkunsmaw <l-m>dawn il-prodotti</l-m> kulturali. <l-m>L-iperpolitika</l-m> tiġi u tmur, <l-m>bħal bomba</l-m> newtronika li theżżeż <l-m>lin-nies</l-m> iżda tħalli <l-m>l-infrastruttura</l-m> kollha intatta — sinonimu skomdu <l-m>aktar milli</l-m> antonimu <l-m>għall-postpolitika</l-m>.</p>
<p>Ninsabu f’territorju <l-m>ġdid u</l-m> qarrieqi, kif jindikaw <l-m>ir-ritratti</l-m> l-aktar riċenti ta’ Tillmans: <l-m>wirjiet ta</l-m>’ protesta, <l-m>bħar-ritratt</l-m> mill-qrib iżda <l-m>biered ta</l-m>’ <l-m>jdejn attivist</l-m> tal-BLM, jew xeni <l-m>tan-natura</l-m> arjużi. Fi stampi oħra, huwa jiffoka fuq <l-m>il-pożi</l-m> tal-ġisem <l-m>tal-millennjali</l-m> impenjati <l-m>fir-rutini</l-m> ta’ kuljum, u jevoka <l-m>sens tal-isfera</l-m> pubblika li ma tintgħarafx <l-m>mill-intimità</l-m> privata. <l-m>Il-privat</l-m> u <l-m>l-pubbliku</l-m> reġgħu nbidlu, iżda <l-m>r-riżultat</l-m> mhux se jagħrfuh <l-m>il-ġenituri</l-m> ta’ Eribon.</p>
<p class="break"><span class="initial"><span class="dropcap drop-F">F</span>’Mejju</span> <l-m>tal-2020</l-m>, <l-m>l-istazzjon</l-m> tar-radju France <l-m>Inter ikkummissjona</l-m> serje ta’ kittieba prominenti <l-m>biex jirriflettu</l-m> fuq <l-m>il-konsegwenzi</l-m> tal-pandemija. <l-m>Il-ġist</l-m> tal-biċċa <l-m>l-kbira</l-m> tagħhom <l-m>kien wieħed</l-m> ta’ tranżizzjoni mimlija tama: <l-m>il-COVID</l-m> kien se jimmarka tragward ċivilizzazzjonali, li jħalli <l-m>d-dinja</l-m> rifigurata b’<l-m>mod li</l-m> ma jintesiex. Iżda wieħed <l-m>mill-ewwel</l-m> mistednin <l-m>tal-programm</l-m>, <l-m>Michel Houellebecq</l-m>, ma qabilx, u vjolentament. “Wara <l-m>dawn il-lockdowns</l-m> mhux se nqumu <l-m>għal dinja</l-m> ġdida,<span class="pullsemi">”</span> sostna, “se <l-m>tkun l-istess</l-m> waħda, <l-m>biss ftit</l-m> agħar.<span class="pullsemi">”</span> Għalih, <l-m>il-COVID</l-m> kien “<l-m>virus banali</l-m>, <l-m>relatat b</l-m>’mod <l-m>xejn glamoruż</l-m> ma’ xi <l-m>mard oskur</l-m> tal-influwenza, b’kundizzjonijiet ta’ sopravivenza li ma <l-m>tantx jinftiehmu</l-m>, b’karatteristiċi <l-m>mhux ċari </l-m>— xi <l-m>kultant ħfief</l-m>, <l-m>kultant fatali</l-m>, <l-m>lanqas biss</l-m> trażmissibbli sesswalment: <l-m>fil-qosor</l-m>, <l-m>virus mingħajr</l-m> kwalitajiet.<span class="pullsemi">”</span></p>
<p>Houellebecq ilu jispikka bħala <l-m>l-aktar</l-m> rumanzier emblematiku <l-m>taż-żmien</l-m> postpolitiku. <l-m>Id-debutt</l-m> tiegħu, <em>Extension du <l-m>domain de</l-m> la lutte</em> (1994), ikopri <l-m>n-niħiliżmu</l-m> ta’ ġenerazzjoni li la <l-m>kienet taf</l-m> il-politika u <l-m>lanqas l-istorja</l-m> u sempliċiment <l-m>fittxet gratifikazzjoni</l-m> instantanja. <em><l-m>Les Particules</l-m> élémentaires</em> (1998) jirrakkonta <l-m>l-postpolitika</l-m> edonistika <l-m>tad-disgħinijiet</l-m>, arrikkita <l-m>mill-aħħar</l-m> kapolavuri <l-m>tal-inġinerija</l-m> ġenetika u <l-m>l-vetturi</l-m> spazjali. <em>Lanzarote</em> (2000) <l-m>jaqbad mill-ġdid</l-m> it-turistifikazzjoni <l-m>tad-dinja</l-m> rreġistrata <l-m>fl-ewwel</l-m> rumanz tiegħu.</p>
<p>Kif irrimarka <l-m>l-kritiku</l-m> Amerikan Christopher Caldwell <l-m>fl-2020</l-m>, <l-m>żmien il-postpolitika</l-m> kien jeħtieġ “<l-m>iż-żarmar</l-m> tal-ġerarkiji, <l-m>l-istituzzjonijiet</l-m> u <l-m>l-kulturi</l-m>.<span class="pullsemi">”</span> Għalkemm ippreżentat bħala imperattiv ekonomiku, <l-m>dan iġġenera</l-m> problema <l-m>għall-kittieba</l-m> tal-finzjoni, <l-m>peress li</l-m> “<l-m>l-istess</l-m> ġerarkiji, istituzzjonijiet, u kultura dejjem kienu <l-m>s-suġġett</l-m> tar-rumanzi,<span class="pullsemi">”</span> u <l-m>l-postpolitika</l-m> “ma trawwimx <l-m>dawn bil-mod</l-m> kif għamlet fi <l-m>żmien il-familji</l-m> kbar u leali, <l-m>l-intrapriżi</l-m> kummerċjali mgħaqqdin flimkien u <l-m>l-komunitajiet</l-m> li ilhom stabbiliti.<span class="pullsemi">”</span> <l-m>Fil-fehma</l-m> taʼ Caldwell, Houellebecq “iffaċċja <l-m>din il-qagħda</l-m> b’integrità artistika, <l-m>fejn irrifjuta</l-m> li jiffantasizza li <l-m>l-individwi</l-m> fi żmienna jistgħu b’xi <l-m>mod jerġgħu</l-m> jiddaħħlu f’nisġiet ta’ <l-m>tifsir ‘rumanzeski</l-m>’ <l-m>bħal dawn</l-m>.<span class="pullsemi">”</span></p>
<p><l-m>Saż-żmien</l-m> ta’ <em>Plateforme</em> (2001), madankollu, <l-m>il-party</l-m> diġà spiċċa, u beda jinħass <l-m>sens ta</l-m>’ paranojja li ma <l-m>tistax taħrab</l-m> minnu — it-terroristi Iżlamiċi <l-m>qed jiddisturbaw</l-m> il-villeġġatura li <l-m>l-viżjonarji</l-m> tal-Punent bnew għalihom infushom, u ġġeneraw <l-m>stat ta</l-m>’ sorveljanza. F’<em>Sousmission</em> (2015), <l-m>it-theddida</l-m> marġinali tinbidel f’attakk <l-m>mill-aktar</l-m> dirett, meta <l-m>l-Iżlamisti</l-m> jidħlu <l-m>fil-kabina</l-m> tal-Istat u jwaqqfu <l-m>kalifat fuq</l-m> is-Seine. Issa, <l-m>il-ħolma</l-m> tal-postpolitika verament spiċċat, iżda <l-m>l-alternattiva</l-m> li Houellebecq jimmaġina hija tip ta’ tradizzjonaliżmu rigressiv mingħajr ebda <l-m>appell elettorali</l-m>, li jista’ jaħdem <l-m>biss permezz</l-m> ta’ <l-m>rikatt u</l-m> ġegħil. F’<em>Serotonin</em> (2019), iqum suċċessur li jikkompeti <l-m>mal-postpolitika:</l-m> l-okkupazzjoni diżorganizzata u <l-m>fil-qosor</l-m> ta’ pontijiet u awtostradi, <l-m>bil-bdiewa</l-m> jimblukkaw toroq prinċipali u jisparaw fuq <l-m>il-pulizija</l-m> Franċiża. Houellebecq issa donnu <l-m>kien qiegħed</l-m> ibassar <l-m>il-protesti</l-m> tal-Gilets jaunes, li qamu <l-m>għall-ewwel</l-m> darba <l-m>ftit xhur</l-m> biss <l-m>qabel il-pubblikazzjoni</l-m> tar-rumanz, meta <l-m>l-President</l-m> Emmanuel <l-m>Macron ħabbar</l-m> taxxa fuq <l-m>il-petrol</l-m>.</p>
<p>Madankollu, <l-m>ir-rumanzier</l-m> qed jitlef <l-m>il-ħakma</l-m> tiegħu. <l-m>Fl-aktar</l-m> rumanz riċenti tiegħu, <em>Anéantir</em> (2022), <l-m>l-istorja</l-m> għall-ewwel <l-m>tidher li</l-m> hija eminentement kontemporanja. <l-m>Ir-rakkont</l-m> ta’ Houellebecq iseħħ <l-m>fis-sena</l-m> 2026, u <l-m>l-protagonist</l-m> Paul <l-m>Raison huwa</l-m> konsulent <l-m>tal-ħabib</l-m> tiegħu Bruno Juge, <l-m>il-Ministru</l-m> tal-Ekonomija u <l-m>l-Finanzi</l-m> ta’ Franza. Għaddejjin <l-m>l-elezzjonijiet</l-m> presidenzjali, u Juge <l-m>qed jippjana</l-m> li jikkontesta <l-m>bl-għajta</l-m> li jimmodernizza wara li renda ekonomija b’andament raġjonevoli <l-m>fil-ħames</l-m> snin ta’ qabel. Fuq <l-m>l-internet</l-m> jitfaċċaw filmati ta’ qtugħ <l-m>ir-ras</l-m> tal-ministru, li jfakkruk <l-m>fil-filmati</l-m> tal-ISIS, maħduma b’<l-m>tant inġenwinità</l-m> li <l-m>l-ispeċjalisti</l-m> tad-dipartiment isibuha bi tqila <l-m>biex jiskopru</l-m> min ipproduċa <l-m>l-clips</l-m>. Serje ta’ attakki ċibernetiċi misterjużi twaqqaf <l-m>it-traffiku</l-m> f’diversi portijiet internazzjonali.</p>
<p>F’<l-m>dan il-punt</l-m>, <l-m>ir-rumanz</l-m> jaqleb, hekk kif <l-m>Paul jitlaq</l-m> minn Pariġi <l-m>biex iżur</l-m> lil missieru, li <l-m>qed jinżamm</l-m> ħaj <l-m>bil-magni</l-m> wara li tatu puplesija. <l-m>Ir-ritorn</l-m> lura <l-m>d-dar</l-m> jinvolvi <l-m>lil oħtu</l-m> Cécile — populista, Kattolika ferventi u żżomm ma’ Le Pen — li issa hija miżżewġa <l-m>lil nutar</l-m> bla xogħol. <l-m>Bl-istess</l-m> mod ningħataw idea ta’ omm Paul, Suzanne, konservazzjonista, u ta’ ħuh, Aurélien, arkivist <l-m>fil-Ministeru</l-m> tal-Kultura li qiegħed fi żwieġ infeliċi. <l-m>Ir-rumanz</l-m> jispiċċa <l-m>bl-inżul</l-m> personali ta’ <l-m>Paul stess</l-m> fil-purgatorju wara dijanjosi ta’ kanċer.</p>
<p><l-m>Għall-qarrej</l-m> abitwali Houellebecqjan, <l-m>l-elementi</l-m> kostituttivi ta’ <em>Anéantir</em> se jinħassu simboliċi <l-m>taż-żmien</l-m> postpolitiku li <l-m>r-rappreżentazzjoni</l-m> tiegħu <l-m>kienet għamlitu</l-m> prominenti. Iżda xi ħaġa ma tinħassx sew. <l-m>Ir-rumanz</l-m> jinqara bħallikieku nkiteb b’<l-m>mod kompulsiv</l-m> u <l-m>bl-għaġla</l-m>, u <l-m>t-ton</l-m> huwa ġentili <l-m>ħdejn is-soltu</l-m>. <l-m>X’ġara</l-m>? Mingħajr ma nduru <l-m>mal-lewża:</l-m> is-suġġett ċentrali <l-m>tar-rumanzi</l-m> oriġinali ta’ Houellebecq — is-soċjetajiet niħilistiċi <l-m>tad-disgħinijiet</l-m> u <l-m>s-snin</l-m> 2000, <l-m>bil-postpolitika</l-m> u poststorja korrelattivi tagħhom — saru ta’ <l-m>min joqgħod</l-m> ferm <l-m>inqas fuqhom</l-m> fis-snin 2020. Bħala <l-m>rifless xejn</l-m> raffinat kapitalista, <l-m>il-policies</l-m> neoliberali bla dubju se jżommu <l-m>l-attrazzjoni</l-m> tagħhom. Iżda ma <l-m>tantx għadhom</l-m> irebbħu elezzjonijiet, u issa reġgħu lura fuq bosta aġendi ta’ policy miżuri merkantilistiċi. <l-m>Il-kultura</l-m> politika <l-m>tad-disgħinijiet</l-m> inbidlet ukoll. <l-m>X’taqbad</l-m> tagħmel meta <l-m>l-“imprendituri</l-m> tagħhom infushom” <l-m>tad-disgħinijiet</l-m> isiru <l-m>l-“Kattoliċi</l-m> zombie” <l-m>tal-lum</l-m>? <l-m>Il-pittur</l-m> il-kbir <l-m>tal-postpolitika</l-m> tilef <l-m>il-mudell</l-m> tiegħu; <l-m>fil-konfużjoni</l-m> li tirriżulta, <l-m>il-qalba</l-m> naturali hija <l-m>lejn il-klixè</l-m> eżistenzjalista: <l-m>il-mewt</l-m>, <l-m>il-fidi</l-m>, Ġakobb jitqabad <l-m>mal-anġlu</l-m>, <l-m>l-imħabba</l-m> eterna u <l-m>l-bqija</l-m>.</p>
<p><l-m>Il-problema</l-m> tidher bħala waħda sintomatika <l-m>tal-atmosfera</l-m> l-ġdida li daħħlu <l-m>fis-seħħ</l-m> is-snin għoxrin. <l-m>Il-viżjoni</l-m> skoraġġanti bla <l-m>waqfien tal-ħajja</l-m> Franċiża <l-m>fl-aqwa</l-m> rumanzi ta’ Houellebecq, li rabtu flimkien <l-m>id-dimensjonijiet</l-m> personali u soċjali <l-m>tad-disprament</l-m>, <l-m>dehret tirratifika</l-m> b’<l-m>mod impliċitu</l-m> <em>kważi</em> <l-m>kull moviment</l-m> kontra <l-m>l-establishment</l-m> (għalkemm <l-m>il-Gilets</l-m> jaunes <l-m>qatt ma</l-m> jappoġġjahom espliċitament, <l-m>jidher li</l-m> kellhom suġġett <l-m>tal-kritika</l-m> inkomuni). <l-m>Il-karattri</l-m> f’<em>Anéantir</em>, madankollu, ma <l-m>jidhrux bħala</l-m> l-vittmi rassenjati <l-m>tar-ristrutturar</l-m> neoliberali. Pjuttost naraw irġiel u nisa barra <l-m>mill-istorja</l-m>, iħabbtu wiċċhom ma’ <l-m>univers mingħajr</l-m> alla <l-m>bħal Insara</l-m> mingħajr knisja: <l-m>il-Kattoliċiżmu</l-m> tal-oħt, pereżempju, huwa purament performattiv, maqtugħ <l-m>minn kull</l-m> infrastruttura denominazzjonali konkreta. <l-m>Ir-rumanz</l-m> jista’ jirreferi <l-m>għal kważi</l-m> kull orjentazzjoni politika kontemporanja — minn identitarji <l-m>tal-lemin</l-m> għal anarkoprimittivisti sa ekoloġisti radikali — iżda kollha jidhru <l-m>biss bħala</l-m> aġenti bla ma jafu f’“<l-m>kollass ġgantesk</l-m>”<span class="pull">,</span> diżastru naturalizzat, ippersonifikat <l-m>mill-istat</l-m> ta’ koma ta’ <l-m>missier Paul</l-m>.</p>
<p>Bħala rumanzier, Houellebecq <l-m>bassar b</l-m>’mod kapaċi <l-m>tnejn mit-tliet</l-m> suċċessuri potenzjali <l-m>tal-postpolitika:</l-m> il-psewdotradizzjonaliżmu <l-m>tal-lemin</l-m> u <l-m>r-rewwixta</l-m> populista, <l-m>il-politika</l-m> tal-antipolitika. Madankollu <l-m>naqas milli</l-m> jbassar dak li forsi <l-m>sar l-aktar</l-m> forma ta’ suċċessur prevalenti. <l-m>L-iperpolitika</l-m> twiegħed li ssaħħar <l-m>mill-ġdid</l-m> il-ħajja pubblika <l-m>għas-suġġetti</l-m> li Houellebecq <l-m>jemmen li</l-m> effettivament neħħew lilhom infushom <l-m>mill-isfera</l-m> pubblika. <l-m>Fit-taħlit</l-m> tagħha <l-m>tal-espressjoni</l-m> personali privatizzata <l-m>mal-entużjażmu</l-m> politiku, skopriet żbokk <l-m>għax-xenqa</l-m> għat-teliċità — it-tfittxija <l-m>għal skop</l-m> pubbliku <l-m>tant karatteristiku</l-m> tas-seklu għoxrin, li fih <l-m>il-bnedmin</l-m> bnew <l-m>mill-ġdid</l-m> id-dinja <l-m>sabiex jerġgħu</l-m> jibnu lilhom infushom — li <l-m>d-disgħinijiet</l-m> kienu ttraskuraw. Li <l-m>l-forma</l-m> li <l-m>ħadet din</l-m> it-tfittxija ma <l-m>tkunx rikonoxxibbli</l-m> għal vjaġġatur <l-m>taż-żmien</l-m> minn <l-m>żmien il-politika</l-m> tal-massa żżid <l-m>biss mal-elużività</l-m> tagħha <l-m>għall-artisti</l-m> u <l-m>l-kritiċi</l-m> tal-ġenerazzjoni ta’ Houellebecq.</p>
<p><l-m>Fil-bidu</l-m> tal-2022, Houellebecq ħabbar li <em>Anéantir</em> kellu <l-m>jkun l-aħħar</l-m> rumanz tiegħu. <l-m>L-għeluq</l-m> tal-era postpolitika <l-m>ħabat mat-tlestija</l-m> ta’ korp ta’ xogħlijiet. <l-m>Dan ippermetta</l-m> ħarsa retrospettiva rari <l-m>lejn l-era</l-m> li tagħha <l-m>l-kotba</l-m> ta’ Houellebecq kienu inkarnazzjoni dejjiema: <l-m>l-era</l-m> tal-postpolitika li <l-m>kienet mifruxa</l-m> bejn <l-m>it-tmeninijiet</l-m> u <l-m>d-disgħinijiet</l-m>, li issa <l-m>qed tisparixxi</l-m> bil-mod. <l-m>Bl-għejbien</l-m> tagħha, kemm Tillmans kif <l-m>ukoll Houellebecq</l-m> raw <l-m>l-art</l-m> iċċedi <l-m>minn taħt</l-m> saqajhom, u twaddbu magħna, <l-m>mal-bqija</l-m>, f’dinja bla ħniena kemm <l-m>għan-nostalġiċi</l-m> u kemm <l-m><l-m>għall-futuristi</l-m> <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><l-m>Bil-Ġermaniż</l-m>, <l-m>il-kunċett</l-m> ta’ iperpolitika jiġi <l-m>wkoll bi</l-m> dritt speċifiku ta’ paternità. <l-m>Fl-1994</l-m>, <l-m>il-filosfu</l-m> Ġermaniż <l-m>Peter Sloterdijk</l-m> ippubblika interpretazzjoni bikrija ta’ fenomenu li sejjaħ Hyperpolitik. <l-m>L-interpretazzjoni</l-m> tiegħu <l-m>kienet ibbażata</l-m> fuq filosofija usa’ <l-m>tal-istorja</l-m>. <l-m>Il-ktieb</l-m> ta’ Sloterdijk <l-m>fassal teorija</l-m> tal-istorja fi <l-m>tliet stadji</l-m> li taħdem b’metafori marittimi. <l-m>Il-perijodizzazzjoni</l-m> tiegħu tinkludi medda <l-m>tant wiesgħa</l-m> li tistordik taċ-ċiviltà umana <l-m>mill-antikità</l-m> sal-bidu <l-m>tad-disgħinijiet</l-m>, meta ġie ppubblikat Im <l-m>selben Boot </l-m>— Versuch über die Hyperpolitik. <l-m>L-iperpolitika</l-m>, <l-m>għal Sloterdijk</l-m>, għalhekk tgħodd bħala “<l-m>l-ewwel</l-m> politika <l-m>tal-aħħar</l-m> bnedmin” — “<l-m>aspett tat-Tmiem</l-m> tal-Istorja”<span class="pull">.</span> <l-m>Hawn għandna</l-m> affinità <l-m>mal-“postpostpolitika</l-m>” li <l-m>qed infittxu</l-m> hawnhekk, iżda, ukoll, li tikkoinċidi <l-m>mal-politika</l-m> tal-massa deskritta <l-m>fil-bidu</l-m> ta’ <l-m>dan l-esej</l-m>, li setgħet tikkwalifika <l-m>biss bħala</l-m> “totalitarja” <l-m>għal Sloterdijk</l-m>. <l-m>It-tikketta</l-m> tiegħu tista’ <l-m>tkun utli</l-m>, iżda <l-m>biss b</l-m>’mod limitat. Għaldaqstant, irridu nfittxu għodod <l-m>aħjar xi</l-m> mkien ieħor.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan l-esej</l-m> ġie <l-m>tradott mill-verżjoni</l-m> li <l-m>dehret fuq </l-m><a href="https://thepointmag.com/politics/everything-is-hyperpolitical/"><em>The Point</em>, ħarġa nru 29</a> fi <l-m>Frar 2023</l-m>, <l-m>bil-permess</l-m> tal-awtur u <l-m>tar-rivista</l-m> nnifisha. <l-m>Għal dik</l-m> il-verżjoni, <l-m>l-esej</l-m> kien ittieħed <l-m>mill-ktieb</l-m> ta’ <l-m>Anton Jäger</l-m>, <em>Hyperpolitik: Extreme Politisierung ohne politische Folgen</em>, li ġie ppubblikat <l-m>minn Suhrkamp</l-m> f’Ottubru 2023, u <l-m>kien jinkludi</l-m> adattament ta’ materjal li ġie ppubblikat fi <em>Tribune</em> u <l-m>l-blog</l-m> <em>Sidecar</em> ta’ <em>New <l-m>Left Review</l-m></em>. It-traduzzjoni <l-m>bil-Malti</l-m> ġiet ippubblikata <l-m>għall-ewwel</l-m> darba <l-m>fid-29</l-m> ta’ <l-m>Frar 2024</l-m>, f’<l-m>dan il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
					<aside class="collection-sidebar collection-2 generic-body-text hide-laptop">
						<a href="/indħil-barrani/">
								<header>
									<h3>Indħil Barrani</h3>
								</header>
								<p>Id-dinja <l-m>nbidlet ħafna</l-m> mill-aħħar ġurnata ta’ Awwissu <l-m>tal-1982</l-m> meta, f’parlament nofsu vojt, għadda <l-m>fil-liġi</l-m> Maltija <l-m>l-Att</l-m> numru XI ta’ dik <l-m>is-sena</l-m>, <l-m>l-Att</l-m> dwar <l-m>l-Indħil</l-m> Barrani. <l-m>Dan kien</l-m> sforz <l-m>biex oppożizzjoni</l-m> li ma <l-m>riditx taċċetta</l-m> r-riżultat “pervers” <l-m>tal-elezzjoni</l-m> tas-sena ta’ <l-m>qabel ma</l-m> tkunx tista’ tistieden alleati barranin <l-m>biex jiġu</l-m> jkellmu <l-m>lill-partitarji</l-m> tagħha. <l-m>Permezz ta</l-m>’ <l-m>dan l-Att</l-m> ukoll, <l-m>ħadd ma</l-m> seta’ legalment jieħu sehem f’xandira <l-m>minn barra</l-m> minn Malta li “minħabba <l-m>l-lingwa</l-m> użata jew <l-m>il-kontenut</l-m> tal-programm, dik <l-m>ix-xandira</l-m> tista’ b’<l-m>mod raġonevoli</l-m> titqies li hi maħsuba <l-m>biex tiġi</l-m> riċevuta primarjament f’Malta”<span class="pull">.</span></p>
						</a>
					</aside>
				
				
				
					<aside id="form" data-track-content data-content-name="Newsletter" data-content-piece="formola">
						<iframe src="https://newsletter.aphroconfuso.mt/subscription/form#sidebar-part" scrolling="no" title="Abbona fin-newsletter"></iframe>
					</aside>
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Kollox Iperpolitiku: Ġenealoġija tal-preżent ta’ Anton Jäger (tr Karl Baldacchino)" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Kollox Iperpolitiku: Ġenealoġija tal-preżent">
		
		
		
		<ul class="promo-list">
	
	
		

<li >
	<a class="promo jannar-2024 promo-esej story-34" href="/kris-polidano-manifest-kontra-ż-żmien/" onclick="_paq.push(['trackEvent', 'Promo', 'minn: Kollox Iperpolitiku: Ġenealoġija tal-preżent', 'għal: Manifest Kontra ż-Żmien', 1]);">
		<header>
	<ul>
	
		<li class="header-label">Jannar 2024</li>
	
	
	</ul>
	
		<h1>
			Manifest Kontra <l-m>ż-Żmien</l-m>
			
		</h1>
	
	
<h2>
	
	
		
		
			
				
					<span class="author">Kris Polidano</span>
</h2>

	
</header>

		<div class="body-text">
			
				<p>Ħames <l-m>mitt pass</l-m>. <l-m>Ħames mitt</l-m> pass hemm <l-m>mill-aħħar</l-m> tarġa quddiem <l-m>il-bieb</l-m> tax-xogħol <l-m>għall-bus</l-m> stop li <l-m>rrid nieqaf</l-m> u nistenna fuqha. Saru <l-m>l-ħamsa</l-m> u <l-m>nofs u</l-m> ħamsa, u <l-m>r-riħ</l-m> ta’ Diċembru reġa’ tani naqra ħajja wara <l-m>tmien sigħat</l-m> inħares <l-m>lejn skrin</l-m>, inħarbex <l-m>l-emails</l-m> li jintemmu <l-m>bil-kind</l-m> regards u li jibdew <l-m>bil-hope</l-m> this <l-m>email finds</l-m> you well — dejjem b’exclamation mark <l-m>biex il-persuna</l-m> li tirċeviha <l-m>tkun taf</l-m> li <l-m>jien waħda</l-m> minn dawk <l-m>l-orrajt</l-m>. Inħares <l-m>lejn it-tabella</l-m> tal-bus stop darb’oħra <l-m>biex inkun</l-m> ċertissima li qiegħda fuq <l-m>il-waqfa</l-m> t-tajba. <l-m>Mhux għax</l-m> ma <l-m>nafx jekk</l-m> jienx ippustjata sew, imma tibda <l-m>thewden wara</l-m> li <l-m>tkun ilek</l-m> ftit <l-m>xhur ma</l-m> taqbad karozza <l-m>tal-linja</l-m>. Bħala persuna kwintessenzjalment Maltija, għandi preferenza <l-m>għall-abbiltà</l-m> li tagħtini <l-m>l-karozza</l-m>, jiġifieri, li <l-m>nkun nista</l-m>’ ngħaddi riħ <l-m>mill-bypass</l-m> mingħajr ma nieqaf, bi driegħi barra <l-m>mit-tieqa</l-m>, indoqq <l-m>il-mużika</l-m> livell <l-m>biss inqas</l-m> mill-punt meta <l-m>t-tnabar</l-m> ta’ widnejja jkunu appena <l-m>ser jinfaqgħuli</l-m>. Imma llum ta’ <l-m>bilfors irrid</l-m> naqbadha <l-m>għax ilbieraħ</l-m> kont għaddejja <l-m>minn Strada</l-m> Rjali, Santa Venera u splajsjajt <l-m>il-mera</l-m> ma’ trakk mimli <l-m>żrar tat-tarmak</l-m>. <l-m>Ħbatt eżatt</l-m> quddiem <l-m>il-Ministeru</l-m> tat-Trasport. <l-m>Ħadd ma</l-m> ħareġ <l-m>biex jgħinni</l-m> jew <l-m>biex iċanfar</l-m> lil <l-m>tat-trakk</l-m> li mblokka <l-m>nofs it-triq</l-m> u m’<l-m>użax is-sinjali</l-m> stipulati f’artiklu <l-m>xiex u</l-m> xiex u dak. Nista’ nsuqha, <l-m>mind you</l-m>, <l-m>il-mera</l-m> soda daqskemm <l-m>kienet qabel</l-m> l-inċident jekk <l-m>mhux aktar</l-m> għax waħħalha <l-m>z-ziju</l-m> bl-aħjar <l-m>duct tape</l-m> li <l-m>l-ironmongers</l-m> ta’ Malta jistgħu joffru. Imma wara li għaxar karozzi spiċċaw jgħajruni indannata u jpaqpqu, ma nazzardax insuq. <l-m>L-avventuri</l-m> tal-bypass jistgħu jistennew ftit. Illum <l-m>irrid il-kumdità</l-m> u <l-m>l-lussu</l-m> li xi <l-m>ħadd iwassalni</l-m> d-dar, u billi <l-m>jien tifla</l-m> brava u nħobb <l-m>l-ambjent</l-m> u ma <l-m>rridx inġiegħel</l-m> lill-mummy tiġi għalija (għandha <l-m>d-dwiefer)</l-m>, nagħżel li <l-m>x-chauffeur</l-m> lura <l-m>lejn Birkirkara</l-m> llum <l-m>ser ikun</l-m> wieħed Filippin jew <l-m>Indjan jew</l-m> l-ispeċi <l-m>aktar u</l-m> aktar rari <l-m>tax-xufiera </l-m>— il-Malti qargħi.</p>
			
		</div>
		
	</a>
</li>

	
		

<li >
	<a class="promo jannar-2024 promo-djarju story-35 is-episode" href="/warren-bartolo-djarju-2023-11-01-il-mixja-lura-d-dar-kienet-twila-sigarett-wieħed/" onclick="_paq.push(['trackEvent', 'Promo', 'minn: Kollox Iperpolitiku: Ġenealoġija tal-preżent', 'għal: Djarju #1 Warren Bartolo', 2]);">
		<header>
	<ul>
	
		<li class="header-label">
			Djarju
			
				<span class="subject-date">01.11.2023</span>
			
		</li>
	
	
	</ul>
	
	
	
<h2>
	
	
		
		
			
				
					<span class="author">Warren Bartolo</span>
</h2>

	
		<h3 >
			
			Il-mixja lura <l-m>d-dar</l-m> kienet twila sigarett wieħed
		</h3>
	
</header>

		<div class="body-text">
			
				<p>L-ewwel ta’ Novembru. Illum għeluq <l-m>snin ommi</l-m>. Nibagħtilha messaġġ fuq WhatsApp, happy birthday ma nħobbok u nimmissjak ħafna. Nistaqsiha tibgħatli <l-m>ritratt tagħha</l-m> u hi tistaqsini <l-m>l-istess</l-m>. Ordnajtilha <l-m>bukkett fjuri</l-m> biex filgħodu jitwassal <l-m>fl-uffiċċju</l-m> tagħha bħala sorpriża. <l-m>Wasal nofsinhar</l-m> u għadni <l-m>fis-sodda</l-m> naqra <l-m>l-aħħar</l-m> ftit paġni ta’ <l-m>Skyland (2020)</l-m> ta’ Andrew Durbin. <l-m>Iktar tard</l-m> immur <l-m>id-dar</l-m> ta’ C <l-m>biex nara</l-m> l-aħħar episodju ta’ <l-m>Real Housewives</l-m> of Beverly Hills, għalkemm meta <l-m>nasal għandhom</l-m> nindunaw li <l-m>l-episodju</l-m> għadu ma ħariġx. Lura <l-m>d-dar</l-m> tard waranofsinhar nispiċċa Skyland. Filgħaxija <l-m>nkaxkar lil</l-m> S miegħi <l-m>għal-leaving</l-m> drinks ta’ <l-m>T ġewwa</l-m> l-bar Le Sarrasin, Belleville. <l-m>L-għada</l-m> għandu titjira <l-m>lejn l-Awstralja</l-m> fejn se <l-m>jgħix ma</l-m>’ ħabib <l-m>tal-familja</l-m> Melbourne mingħajr ma jħallas kera. Jiċċajta <l-m>dwar ir-ritorn</l-m> lejn Pariġi <l-m>ftit snin</l-m> wara <l-m>fejn ikun</l-m> kompletament trasformat <l-m>mill-kirurġija</l-m> plastika. B għamlu kejk delizzjuż taċ-ċikkulata u nintefgħu <l-m>fis-salott</l-m> naraw Terrifier 2 (2022), li kienu ssuġġerewlna <l-m>biex naraw</l-m> xi ħbieb tagħhom <l-m>il-ġimgħa</l-m> l-oħra meta konna <l-m>l-club</l-m>. Iżda nieqfu wara ħmistax-il minuta <l-m>għax insibuh</l-m> wisq gory. <l-m>S jitfa</l-m>’ film <l-m>ieħor imma</l-m> jien <l-m>immur norqod</l-m>.</p>
			
		</div>
		
	</a>
</li>

	
		

<li >
	<a class="promo frar-2024 promo-poddata story-46" href="/davinia-hamilton-poddata-2023-12-18-noti-editorjali-3-davinia-hamilton/" onclick="_paq.push(['trackEvent', 'Promo', 'minn: Kollox Iperpolitiku: Ġenealoġija tal-preżent', 'għal: Noti Editorjali #3: Davinia Hamilton #3', 3]);">
		<header>
	<ul>
	
		<li class="header-label">
			Poddata
			
				<span class="subject-date">18.12.2023</span>
			
		</li>
	
	
	</ul>
	
		<h1>
			Noti Editorjali<span class="episodeNumber"> #3</span>
		</h1>
	
	
<h2 class="contains-with">
	
	
		
			<span class="with">ma’</span>
		
			
				
					<span class="author">Davinia Hamilton</span>
</h2>

	
</header>

		<div class="body-text">
			
				<p>Taħdita ma’ Davinia Hamilton <l-m>dwar it-teatru</l-m>, <l-m>il-kitba</l-m>, u <l-m>r-relazzjoni</l-m> bejniethom. <l-m>Fost ħafna</l-m> affarijiet oħra, nitkellmu <l-m>wkoll dwar</l-m> ix-xogħol teatrali <l-m>Blanket Ban</l-m>, li ħolqot flimkien ma’ Marta Vella, <l-m>l-attiviżmu</l-m> tagħha <l-m>rigward id-drittijiet</l-m> riproduttivi, <l-m>l-istudju</l-m> tagħha <l-m>tal-psikanaliżi</l-m>, u <l-m>l-kitba</l-m> tal-esej tagħha Żerriegħa fuq Aphroconfuso. Davinia Hamilton hi gradwata <l-m>fl-Ingliż</l-m> mill-Università ta’ Malta, u <l-m>studjat il-midja</l-m> diġitali ġewwa Dublin, u <l-m>t-teatru</l-m> fl-iskola <l-m>ArtsEd ġewwa</l-m> Londra. Hi <l-m>l-koawtriċi</l-m> ta’ <l-m>Blanket Ban</l-m>, produzzjoni teatrali <l-m>dwar l-abort</l-m> f’Malta, ippubblikata <l-m>minn Bloomsbury</l-m> Methuen Drama, li rebħet <l-m>l-Edinburgh</l-m> Untapped Award, u <l-m>ġiet innominata</l-m> għal Off <l-m>West End</l-m> Award, kif <l-m>ukoll Popcorn</l-m> Writing <l-m>Award u</l-m> Sit Up Award.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [] };
		author = "Anton Jäger" || null;
		collections = "" || null;
		monthYear = "frar-2024" || null;
		podcastUrl = null;
		reportingTitle = "Kollox Iperpolitiku: Ġenealoġija tal-preżent" || null;
		sequenceEpisodeNumber = null;
		sequenceEpisodeTitle = null;
		storyId = "49" || null;
		storyType = "Esej" || null;
		pageTitle = "Kollox Iperpolitiku: Ġenealoġija tal-preżent" || null;
		translator = "Karl Baldacchino";
		wordcount = 5559 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="anton-jäger-karl-baldacchino-kollox-iperpolitiku-ġenealoġija-tal-preżent">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/anton-jäger-karl-baldacchino-kollox-iperpolitiku-ġenealoġija-tal-preżent.png" width="180" height="180" alt="QR code" /></div>
		<div id="url">https://aphroconfuso.mt/anton-jäger-karl-baldacchino-kollox-iperpolitiku-ġenealoġija-tal-preżent/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
