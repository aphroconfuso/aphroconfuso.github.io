<!doctype html>
<html lang="mt" translate="no">

	<head>
		<meta charset="utf-8">
		
	<title>“Ilkoll Parti mill-Istaġun li Jmiss” ta’ Davinia Hamilton · Aphroconfuso</title>
	<meta content="Fuq l-internet, mijiet ta’ eluf ta’ nies qed jistokjaw mara. Qegħdin f’April tal-2024, u kuljum eluf oħra jingħaqdu f’dil-kampanja ta’ moħqrija: itellgħu r-ritratti ta’ dil-mara fuq il-feeds tagħhom, iħallu kummenti niggieża fuq il-posts tagħha—“It’s called Karma, bitch!”—jitteggjaw lil sħabhom, jinkoraġġuhom jingħaqdu magħhom. Dil-mara, iktar ma jmur, iktar tidher mitlufa. Ittella’ għexieren ta’ posts kuljum b’risposta għal li qed jiġri. Imma d-disperazzjoni li turi hija bħal xprun għal din il-marmalja diġitali." name="description">
	<meta property="og:image" content="https://aphroconfuso.mt/stampi/social_davinia_hamilton_ilkoll_parti_mill_istagun_li_jmiss_74b8d3582d.jpg" data-pagefind-meta="image[content]">
	
		<meta name="author" content="Davinia Hamilton">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="“Ilkoll Parti mill-Istaġun li Jmiss” ta’ Davinia Hamilton">
	<meta name="twitter:description" content="Fuq l-internet, mijiet ta’ eluf ta’ nies qed jistokjaw mara. Qegħdin f’April tal-2024, u kuljum eluf oħra jingħaqdu f’dil-kampanja ta’ moħqrija: itellgħu r-ritratti ta’ dil-mara fuq il-feeds tagħhom, iħallu kummenti niggieża fuq il-posts tagħha—“It’s called Karma, bitch!”—jitteggjaw lil sħabhom, jinkoraġġuhom jingħaqdu magħhom. Dil-mara, iktar ma jmur, iktar tidher mitlufa. Ittella’ għexieren ta’ posts kuljum b’risposta għal li qed jiġri. Imma d-disperazzjoni li turi hija bħal xprun għal din il-marmalja diġitali.">
	<meta name="twitter:image" content="https://aphroconfuso.mt/stampi/social_davinia_hamilton_ilkoll_parti_mill_istagun_li_jmiss_74b8d3582d.jpg">
	<meta name="twitter:image:alt" content="Stampa bajda u sewda fuq televixin ta&#39; nies bil-qiegħda f&#39;kafè iħarsu lejn il-kamera. Tifel żgħir bjond jispikka." data-pagefind-meta="image_alt[alt]">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/davinia-hamilton-ilkoll-parti-mill-istaġun-li-jmiss/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-0250cd62.css">
		<script>
			var audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				issueMonth,
				issueMonthYear,
				newScrollPosition,
				pageHeight,
				pageReportingTitle,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const urlSlug = location
				.pathname
				.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays * 24 * 60 * 60 * 1000));
				let expires = "expires=" + d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for (let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			var _paq = window._paq = window._paq || [];
			const analytics = (arrayInfo) => {
				if (location.host != 'aphroconfuso.mt') 
					console.log(arrayInfo);
				_paq.push(arrayInfo);
			}
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push([
					'setTrackerUrl', u + 'matomo.php'
				]);
				_paq.push([
					'setSiteId', location.host == 'aphroconfuso.mt'
						? '1'
						: '2'
				]);
				var d = document,
					g = d.createElement('script'),
					s = d.getElementsByTagName('script')[0];
				g.async = true;
				g.src = u + 'matomo.js';
				s
					.parentNode
					.insertBefore(g, s);
			})();
			const addRemoveFontSizeClass = (size) => {
				document
					.body
					.classList
					.remove('font-size-1', 'font-size-2', 'font-size-3', 'font-size-4')
				document
					.body
					.classList
					.add(`font-size-${size}`);
				localStorage.setItem('font', size);
			}
			// REVIEW
			const translateTheme = {
				'regular': 'regolari',
				'dark': 'skura',
				'contrast': 'kuntrast',
				'system': 'sistema'
			}
			const addRemoveTheme = (theme, stored) => {
				document
					.body
					.classList
					.remove('theme-regular', 'theme-dark', 'theme-contrast', 'theme-system')
				document
					.body
					.classList
					.add(`theme-${theme}`);
				localStorage.setItem('theme', theme);
				if (stored && theme == 'regular') 
					return;
				analytics([
					'trackEvent', 'Tema', `${stored
						? 'Tema storjata'
						: 'Tema nbidlet'}`,
					translateTheme[theme]
				]);
			}
			const initialiseAfterBody = () => {
				document
					.body
					.classList
					.add(location.hostname.replace(/\.?aphroconfuso\.mt/, '') || 'production');
				addRemoveFontSizeClass(localStorage.getItem('font') || 1);
				addRemoveTheme(localStorage.getItem('theme') || 'regular', true);
				if (localStorage.getItem(`tw-${urlSlug}`)) {
					document
						.body
						.classList
						.add('trigger-warning-closed');
				}
			}
		</script>
		<script src="../script/script-9d62e3.js" type="module"></script>
	</head>
	<body class="show-nav this-month-gunju">
		<script>
			initialiseAfterBody();
		</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<div id="logo-container-wrapper">
					<div id="logo-container">
						<a href="/">
							<img src="/img/logo-4C4845.svg" id="logo" alt="logo: Aphroconfuso"/>
						</a>
					</div>
					<menu class="hide-mobile" id="menu-carousels">
						<li class="abecedaire">
							<a href="/abeċedarju/">Abeċedarju</a>
						</li>
						<li>
							<a href="/almanakk-ġunju/">Almanakk</a>
						</li>
					</menu>
					<menu class="hide-mobile" id="menu-collections">
						<li class="main-menu-collection">
							<a href="/indħil-barrani/">
								<span class="collection-2 main-menu-collection-span">Indħil Barrani</span></a>
						</li>
						<li class="main-menu-collection">
							<a href="/il-kliem-fit-teorija/">
								<span class="collection-3 main-menu-collection-span">Il-Kliem fit-Teorija</span></a>
						</li>
					</menu>
				</div>
				<input id="menu-toggle" type="checkbox"/>
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				
				<menu id="menu-main">
					
					<li class="hide-laptop main-menu-collection">
						<a href="/indħil-barrani/">
							<span class="collection-2 main-menu-collection-span">Indħil Barrani</span></a>
					</li>
					<li class="hide-laptop main-menu-collection">
						<a href="/il-kliem-fit-teorija/">
							<span class="collection-3 main-menu-collection-span">Il-Kliem fit-Teorija</span></a>
					</li>
					<li class="hide-laptop a-links">
						<a href="/abeċedarju/">Abeċedarju</a>
						<a href="/almanakk-ġunju/">Almanakk</a>
					</li>
					<li>
						<a href="/appuntamenti/">Appuntamenti</a>
					</li>
					<li>
						<a href="/kontributuri/">Kontributuri</a>
					</li>
					<li>
						<a href="/werrej/">Werrej</a>
					</li>
					<li>
						<a href="/djarju/">Djarju</a>
					</li>
					<li>
						<a href="/sensiliet/">Sensiliet</a>
					</li>
					<li>
						<a href="/podcast/">Podcast</a>
					</li>
					<li class="hide-mobile">
						<a href="/kotba/" class="menu-kotba">Kotba</a>
					</li>
					<li class="hide-laptop choose-theme">
						<a id="theme-regular" role="button" tabindex="0">s</a>
						<a id="theme-dark" role="button" tabindex="1">m</a>
						<a id="theme-contrast" role="button" tabindex="2">c</a>
						<a id="theme-system" role="button" tabindex="3">p</a>
					</li>
					<li>
						<a href="/dwarna/">Dwarna</a>
					</li>
					<li class="hide-laptop">
						<a href="/kotba/">Kotba</a>
					</li>
					<li class="hide-laptop">
						<a href="/kolofon/">Kolofon</a>
					</li>
					<li>
						<a href="/newsletter/">Newsletter</a>
					</li>
					<li class="hide-laptop">
						<a href="/privatezza/">Privatezza</a>
					</li>
					<li>
						<a href="/bookmarks/">Bookmarks<span id="bookmarks-number"></span></a>
					</li>
					<li class="hide-laptop choose-theme" id="text-size-adjust">
						<a id="font-size-1" role="button" tabindex="8">a</a>
						<a id="font-size-2" role="button" tabindex="9">a</a>
						<a id="font-size-3" role="button" tabindex="10">a</a>
						<a id="font-size-4" role="button" tabindex="11">a</a>
					</li>
				</menu>
				<input class="hide-mobile" type="text" id="search-input" placeholder="fittex..." autocomplete="off" auto-fill="off" type="text" autocapitalize="none" enterkeyhint="search"/>
				<ul id="search-results">
					<!-- -->
				</ul>
				
				<div id="brownline"></div>
			</nav>
			<div id="message">
				<!-- -->
			</div>
			<main id="skipto">
				
	<article class="content marzu esej story story-125 sequence- " data-pagefind-meta="class[class]" data-pagefind-body>
		<header>
			<ul>
				<li class="header-label" data-pagefind-meta="header">
					
						<a href="/marzu-2025/">Marzu 2025</a>
					
				</li>
				
			</ul>
			
				<h1 data-pagefind-meta="title">
					
						Ilkoll Parti <l-m>mill-Istaġun</l-m> li Jmiss
					
					
					
				</h1>
			
			
			

	
	<h2 data-pagefind-meta="author">
		
		
			
			
				
					
						<a class="author" href="/davinia-hamilton/">Davinia Hamilton</a>
					
					
	</h2>





			
		</header>
		<div class="container">
			
			<section id="grid-max-panel-right-top">
				
				
				
				
				
				<div class="promo bookmark-shortcut">
					<!-- -->
				</div>
			</section>
			<section id="grid-body" data-pagefind-weight="7">
				
					
						<section class="body-text">
							<p><span class="initial"><span class="dropcap drop-F">F</span>uq</span> <l-m>l-internet</l-m>, mijiet ta’ eluf ta’ nies qed jistokjaw mara. Qegħdin f’April <l-m>tal-2024</l-m>, u kuljum eluf oħra jingħaqdu f’<l-m>dil-kampanja</l-m> ta’ moħqrija: itellgħu <l-m>r-ritratti</l-m> ta’ <l-m>dil-mara</l-m> fuq <l-m>il-feeds</l-m> tagħhom, iħallu kummenti niggieża fuq <l-m>il-posts</l-m> tagħha — “<l-m>It’s</l-m> called Karma, bitch!” — jitteggjaw lil sħabhom, jinkoraġġuhom jingħaqdu magħhom. <l-m>Dil-mara</l-m>, iktar ma jmur, iktar tidher mitlufa. Ittella’ għexieren ta’ posts kuljum b’risposta għal li qed jiġri. Imma <l-m>d-disperazzjoni</l-m> li turi hija bħal xprun għal din <l-m>il-marmalja</l-m> diġitali.</p>
<p><l-m>L-attur</l-m> Richard Gadd jagħmilha ta’ Donny Dunn, <l-m>il-protagonist</l-m> fis-serje televiżiva <em>Baby Reindeer</em>. <l-m>L-istorja</l-m> hija bbażata fuq <l-m>l-esperjenzi</l-m> ta’ Gadd innifsu, iffinzjonalizzata għall-effett drammatiku. Dunn jaspira li jkun kummidjant <l-m>tal-istand-up</l-m>, u sadanittant jaħdem ġo pub ġewwa Camden, Londra. Darba minnhom tidħol Martha, mara ta’ <l-m>mezz’età</l-m>, pjuttost mitluqa. Tidher imbikkma. Donny iħenn għaliha u joffrilha kikkra te b’xejn. Ikellimha. U hi tiffissa fuqu. Tibda tiġi tarah <l-m>ix-xogħol</l-m> kuljum, tistokjah fuq <l-m>l-internet</l-m>, tibgħatlu eluf ta’ emails kollha thewdin. Minn naħa, din <l-m>l-ossessjoni</l-m> tbeżżgħu; <l-m>min-naħa</l-m> l-oħra tagħtih pjaċir pervers. Donny jaf li qed jinkoraġġixxi <l-m>d-delużjoni</l-m> erotomanijakali ta’ <l-m>dil-mara</l-m>, imma donnu ma jafx jieqaf. Martha — il-ġenn tagħha, <l-m>il-gideb</l-m>, <l-m>il-patos</l-m>, <l-m>l-isplużjonijiet</l-m> vjolenti — dan kollu jaffaxxinah kif jaffaxxina lilna, <l-m>l-udjenza</l-m>.</p>
<p><em>Baby Reindeer</em> huwa ritratt ta’ mara mitlufa, bla ħbieb, falluta, mingħajr imħabba u sapport <l-m>mid-dinja</l-m>, li qed tiggranfa <l-m>mad-delużjonijiet</l-m> tagħha, għax dawn kulma fadlilha. <l-m>Fil-qalba</l-m> tas-serje hemm appell għall-kumplessità, għas-sottiljezza: hi narrattiva li teħodha kontra <l-m>l-immoralizzar</l-m>. Xorta waħda, ftit jiem wara li joħroġ fuq Netflix, <l-m>il-kotra</l-m> diġitali jirnexxilha ssib lil “Martha” fuq Facebook, u jissoġġettawha għal umiljazzjoni pubblika. Billi <l-m>l-aġir</l-m> tal-karattru ta’ Martha <l-m>fis-serje</l-m> jidher ikkalkulat, <l-m>in-nies</l-m> donnhom ma jistgħux jifhmu kif <l-m>ir-responsabbiltà</l-m> tal-“Martha” ta’ veru tista’ tkun kompromessa <l-m>mill-ħakma</l-m> apparentement dgħajfa tagħha fuq <l-m>ir-realtà</l-m>. Imma lanqas kieku <l-m>l-“Martha</l-m>” ta’ veru kienet kompletament f’sikkitha u responsabbli għal għemilha, li tistokja stalker mhux ukoll ġennata?</p>
<p>Allura, għalfejn għamlu hekk? <l-m>X’seta</l-m>’ ġiegħel lil dawn <l-m>in-nies</l-m>, nies normali u f’sensihom, jaġixxu b’<l-m>dal-mod</l-m> krudili u miġnun? Jista’ jkun li <l-m>r-risposta</l-m> għal <l-m>dil-mistoqsija</l-m> hi <l-m>l-ħtija</l-m>? Jista’ jkun li kull persuna li ħadet sehem <l-m>fl-umiljazzjoni</l-m> pubblika ta’ “Martha” kienet qed taġixxi minn sens profond ta’ ħtija? Dawk minna, u hawn ninkludi lili nnifsi, li qgħadna lura, affaxxinati, inħarsu <l-m>mill-kwinti</l-m> hekk kif <l-m>l-oħrajn</l-m> itturmentaw lil <l-m>dil-mara</l-m>, li fittixna <l-m>l-kont</l-m> fuq Facebook <l-m>tal-“Martha</l-m>” ta’ veru biex naraw <l-m>x’inhu</l-m> jiġri, li qattajna <l-m>s-sigħat</l-m> niddiskutu <l-m>l-każ</l-m> ma’ sħabna — jista’ jkun li aħna kollha naħtu?</p>
<p class="break"><span class="initial"><span class="dropcap drop-A">A</span>ħna</span> kollha ħatja. <l-m>Il-ħtija</l-m> tiċċirkola <l-m>mas-soċjetà</l-m>, tippenetra <l-m>l-arja</l-m> bħad-duħħan <l-m>mill-aħħar</l-m> sigarett ħati ta’ xi ħadd li ħalef li <l-m>did-darba</l-m> żgur se jieqaf ipejjep. <l-m>Il-ħtija</l-m> minsuġa <l-m>fil-mumenti</l-m> żgħar u <l-m>l-għażliet</l-m> kbar li jikkostitwixxu ħajjitna. Tinsab <l-m>fl-eżitazzjoni</l-m> meta nixtru xi ħaġa mgeżwra <l-m>fil-plastik</l-m>, jew <l-m>fil-qarsa</l-m> li nħossu meta nixtru oġġett irħis li jista’ jkun magħmul minn ħaddiema sfruttati <l-m>fl-isweatshops</l-m>. Inħossuha meta nagħżlu li nordnaw takeaway għax m’għandniex aptit insajru, jew meta taparsi ma nindunawx <l-m>bil-persuna</l-m> li torqod barra fi triqitna lejn <l-m>id-dar</l-m>. Inħossuna ħatja li ma nqattgħux biżżejjed ħin ma’ <l-m>tal-familja</l-m>, li m’aħniex produttivi kemm nistgħu nkunu, li ma mmorrux <l-m>il-gym</l-m> biżżejjed, li niffantasizzaw dwar <l-m>il-kollegi</l-m>. <l-m>Il-ħtija</l-m> qiegħda hemm <l-m>fl-għażliet</l-m> li nagħmlu meta nkunu waħedna, u <l-m>fl-ansjetà</l-m> li nħossu meta nittrażgredixxu.</p>
<p>Imma <l-m>l-ħtija</l-m> qiegħda wkoll <l-m>fl-istituzzjonijiet</l-m>. Nibdew <l-m>mill-iskejjel </l-m>— punittivi, jistabbilixxu biża’ <l-m>mill-awtorità</l-m>, u jikkastigaw lil min ma jobdix <l-m>bid-detenzjonijiet</l-m> u <l-m>s-sospensjonijiet</l-m>. <l-m>L-istituzzjonijiet</l-m> reliġjużi jinsġu <l-m>l-ħtija</l-m> fil-prietki, jiggwidaw <l-m>l-imġiba</l-m> u jtaqqlu <l-m>l-erwieħ </l-m>— filwaqt li jostru għexieren ta’ snin ta’ abbuż orribbli ta’ tfal fdati fi ħdanhom. <l-m>L-industriji</l-m> kulturali jingaġġaw f’atti ta’ omertà, jipproteġu <l-m>lill-irġiel</l-m> li jafu li huma ħatja ta’ reati terribbli sabiex iżommu <l-m>l-istatus</l-m> quo. <l-m>Il-pulizija</l-m>, li xogħolhom għandu jkun li jipproteġu liċ-ċittadini, iwettqu qtil brutali u razzist.</p>
<p>Sadanittant, <l-m>l-akkużi</l-m> jiġu minn kull direzzjoni. <l-m>Ir-reklami</l-m> ma jiqfux jgħabbuna <l-m>bil-ħtija</l-m>. <l-m>L-immaġni</l-m> tleqq <l-m>tal-ġenituri</l-m> perfetti, <l-m>it-tfal</l-m> tagħhom bla inkwiet, waqt li <l-m>l-vuċi</l-m> fl-isfond tistaqsi jekk intix qed tagħmel biżżejjed għal familtek. <l-m>Ir-reklam</l-m> tal-fitness li jfakkrek li int tista’ tkun isbaħ, irqaq, u tirnexxi iktar. <l-m>Ir-reklam</l-m> għall-karità, tfal b’għajnejhom miftuħin beraħ, jinfdulek <l-m>il-kuxjenza</l-m>. Anki <l-m>l-prodotti</l-m> li suppost jagħtuk <l-m>il-wens</l-m> u <l-m>l-mistrieħ </l-m>— iċ-ċikkulata, <l-m>il-vaganzi</l-m>, <l-m>il-kapriċċi</l-m> ta’ kultant — ipespsulek li <l-m>l-kapriċċ</l-m> għandu jiġi b’asterisk. Jgħidulek li int min int u tagħmel <l-m>x’tagħmel</l-m>, qatt mhu se jkun biżżejjed, u li jekk trid teħles minn <l-m>dil-ħtija</l-m> trid tinbidel, trid tistinka. Trid tixtri.</p>
<p><l-m>Bil-ħtija</l-m> hekk minsuġa <l-m>fit-tessut</l-m> ta’ ħajjitna, ma nistgħux nimmaġinawna ngħixu lil hinn minn dellha. <l-m>Il-ħtija</l-m> żżommna mqajmin billejl. <l-m>Il-psikanalista</l-m> Darian Leader jissuġġerixxi li <l-m>n-nuqqas</l-m> ta’ rqad jista’ jkun indikatur ta’ ħtija, jew kuxjenza mċajpra — u <l-m>l-insomnja</l-m> saret endemika, b’sa terz <l-m>tal-adulti</l-m> jirrappurtaw li jsibuha diffiċli jorqdu billejl. Għal ħafna snin, wieħed <l-m>mill-aktar</l-m> programmi televiżivi popolari <l-m>fl-Istati</l-m> Uniti kien <em>NCIS</em>, sensiela <l-m>tal-pulizija</l-m> li tixxandar matul <l-m>is-slott</l-m> ewlieni ta’ filgħaxija. F’<em>Why <l-m>Can’t</l-m> We Sleep?</em>, Leader iqabbel dawn <l-m>il-programmi</l-m> televiżivi ma’ ritwali oħra ta’ tindif u purifikazzjoni ta’ qabel <l-m>l-irqad </l-m>— inklużi <l-m>l-ħasil</l-m> tas-snien, <l-m>it-tindif</l-m> tal-ġisem, <l-m>il-bibien</l-m> ta’ barra msakkrin, u <l-m>t-talb</l-m> speċifiku li ngħidu biex ruħna titla’ <l-m>l-ġenna</l-m> jekk immutu tul <l-m>il-lejl</l-m>. Leader jispjega kif f’dawn <l-m>id-drammi</l-m> popolari qabel <l-m>l-irqad</l-m>, <l-m>il-ħtija</l-m> timxi minn suspettat għall-ieħor — ħafna drabi tibda <l-m>mill-protagonist</l-m> innifsu. “<l-m>Ir-riżoluzzjoni</l-m> tista’ sseħħ meta <l-m>l-ħtija</l-m> titbiegħed <l-m>mill-protagonist</l-m>, u <l-m>r-responsabbiltà</l-m> għal att ta’ vjolenza titqiegħed xi mkien ieħor.<span class="pullsemi">”</span> F’dawn <l-m>l-istejjer</l-m>, jgħid Leader, <l-m>l-eroj</l-m> spiss ikun ġie akkużat ħażin u jrid jagħti prova <l-m>tal-innoċenza</l-m> tiegħu. “Ladarba <l-m>l-​ħtija</l-m> terġa’ tiġi assenjata <l-m>mill-​ġdid</l-m>, hemmhekk nistgħu norqdu.<span class="pullsemi">”</span></p>
<p class="break"><span class="initial"><span class="dropcap drop-I">I</span><l-m>s-sena</l-m></span> li għaddiet, sirt zija għall-ewwel darba. Dan <l-m>ir-rwol</l-m> nieħdu <l-m>bis-serjetà</l-m> ħafna. Irrid inkun influwenza pożittiva fuq <l-m>il-ħajja</l-m> ta’ <l-m>dat-tifel:</l-m> irrid inrawwem fih <l-m>l-imħabba</l-m> għall-kotba u <l-m>l-arti</l-m>, <l-m>il-mużika</l-m> u <l-m>n-natura</l-m>. Irrid li jafdani. Nitgeddes miegħu u nkantalu. Naqralu dwar <l-m>l-ittri</l-m> u <l-m>n-numri</l-m>, <l-m>is-siġar</l-m> u <l-m>l-pjanti</l-m>, <l-m>l-ikel</l-m> u <l-m>l-baħar</l-m>. Inċaqlaq <l-m>il-pupu</l-m> ta’ Mickey Mouse, taparsi qed jiżfen, u <l-m>n-neputi</l-m> jidħaqli. Imbagħad, jilmaħ <l-m>l-iskrin</l-m> tal-mobile u <l-m>d-dinja</l-m> kollha tisfaxxa. Għajnejh skuri jsiru kbar u tondi. B’idu żgħira jipprova jaqbad <l-m>il-mobile</l-m>. Lanqas jimporta jekk <l-m>il-mobile</l-m> hux mitfi jew mixgħul — lejn <l-m>il-mera</l-m> skura jiċċassa. Nipprova naljenah <l-m>mill-mobile</l-m>. Inċapċaplu. Inkantalu. Imma <l-m>l-attentati</l-m> kollha tiegħi lanqas jibdew ma’ <l-m>dal-oġġett</l-m> maġiku. Inċedi. Nixgħel <l-m>il-kamera</l-m> ta’ quddiem u nippuntah lejna. Inħarsu lejna nfusna.</p>
<p>B’terminoloġija Lacanjana, nistgħu ngħidu li <l-m>n-neputi</l-m> għaddej <l-m>mill-i</l-m><em>stage du miroir</em>, <l-m>l-Istadju</l-m> tal-Mera, kunċett li jiddeskrivi kif <l-m>il-persuna</l-m> tistruttura <l-m>l-ego</l-m> minn proċess ta’ identifikazzjoni <l-m>mal-immaġni</l-m> tagħha stess. <l-m>Ir-reġistru</l-m> Immaġinarju hu <l-m>d-dominju</l-m> tal-ego, ikkonċernat bi kwistjonijiet ta’ identifikazzjoni, rivalità, qerq, u narċisiżmu. <l-m>Fl-Immaġinarju</l-m> teżisti wkoll <l-m>l-illużjoni</l-m> ta’ sħuħija, ta’ totalità. <l-m>Bil-kunċett</l-m> tal-Istadju <l-m>tal-Mera</l-m>, Jacques Lacan jispjega pass fundamentali <l-m>fil-formazzjoni</l-m> tas-suġġettività, fejn <l-m>il-persuna</l-m> tkun affaxxinata <l-m>bl-immaġni</l-m> tagħha, u <l-m>l-illużjoni</l-m> ta’ koerenza li ġġib magħha f’ġisem li, <l-m>mill-bqija</l-m>, jinħass kaotiku u mfarrak. F’<em>Séminaire X</em>, Lacan jgħid: “<l-m>Il-mument</l-m> jingħad li hu ġubilatorju fejn <l-m>it-tifel</l-m>, li jifhem lilu nnifsu <l-m>fl-esperjenza</l-m> inawgurali ta’ rikonoxximent <l-m>fil-mera</l-m>, jaċċetta lilu nnifsu bħala totalità li tiffunzjona bħala tali <l-m>fl-immaġni</l-m> spekulari tiegħu…” Biss, għax <l-m>l-immaġni</l-m> mhix reali, <l-m>l-ego</l-m> hu prodott ta’ interpretazzjoni ħażina (jew, kif jgħid Lacan, <em>méconnaissance</em>).</p>
<p><l-m>Mal-wasla</l-m> tal-ismartphone, <l-m>l-iskrin</l-m> ħa post <l-m>il-mera</l-m>. Jekk tista’ tħoll għajnejk <l-m>mill-iskrin</l-m> tiegħek stess, ħares u ara dawk ta’ madwarek: mitlufin <l-m>fl-iskrin</l-m> anki hekk kif ikunu qed isuqu, waqt <l-m>ix-xogħol</l-m>, waqt <l-m>l-ikel</l-m>. Saħansitra waqt <l-m>l-iktar</l-m> mumenti intimi. F’artiklu riċenti, <em>VICE</em> rrappurtaw li persuna minn kull ħamsa tiċċekkja <l-m>l-mobile</l-m> anki waqt <l-m>is-sess</l-m>.</p>
<p><l-m>Fl-1967</l-m>, Guy Debord ippubblika <em>La Société du spectacle</em>. Fih iddeskriva fenomenu soċjali fejn <l-m>l-esperjenza</l-m> li ngħixu tiddeġenera f’rappreżentazzjoni. <l-m>L-ispettaklu</l-m>, jgħid Debord, iqabbel <l-m>is-soċjetà</l-m> mal-apparenzi. <l-m>L-ispettaklu</l-m> mhux sempliċiment ġabra ta’ immaġnijiet: huwa relazzjoni soċjali immedjata <l-m>mill-immaġnijiet</l-m>. Debord hawn jibni fuq <l-m>il-kunċetti</l-m> Marxisti ta’ fetixiżmu <l-m>tal-komoditajiet</l-m>, reifikazzjoni, u aljenazzjoni — u jgħid li, filwaqt li <l-m>l-ekonomija</l-m> kapitalista <l-m>l-ewwel</l-m> bidlet <l-m>il-valur</l-m> inerenti <l-m>tal-individwi</l-m> mill-kewn għall-akkwist, <l-m>l-ispettaklu</l-m> kompla jnawwar dak <l-m>il-valur:</l-m> mill-akkwist għall-apparenza. F’<em>Das Kapital</em>, Marx jispjega kif aħna nipperċepixxu <l-m>l-komoditajiet</l-m> bħallikieku għandhom kwalità intrinsika li tissejjaħ “valur”<span class="pull">;</span> <l-m>fir-realtà</l-m>, <l-m>il-“valur</l-m>” jirrappreżenta <l-m>l-ħin</l-m> tax-xogħol meħtieġ biex jiġu prodotti — riflessjoni ta’ relazzjonijiet soċjali. <l-m>Il-mod</l-m> kif “jidhru” <l-m>l-affarijiet</l-m> taħt <l-m>il-kapitaliżmu</l-m> huwa “reali” peress li <l-m>n-nies</l-m> jaġixxu skont dawk <l-m>l-apparenzi</l-m>, iżda ma jirriflettux <l-m>l-essenza</l-m> sottostanti <l-m>tal-oġġett</l-m>. Debord jestendi <l-m>dil-idea</l-m> bl-argument li <l-m>r-relazzjonijiet</l-m> soċjali issa jieħdu <l-m>l-forma</l-m> ta’ relazzjonijiet bejn <l-m>l-immaġnijiet</l-m>. Dawn <l-m>l-apparenzi</l-m>, bħall-komoditajiet ta’ Marx, huma reali <l-m>fl-effetti</l-m> tagħhom fuq <l-m>il-prattiki</l-m> soċjali, imma biex nifhmuhom sew jeħtieġ li nanalizzawhom b’mod iktar profond.</p>
<p>Debord ma setax ibassar kemm <l-m>il-kitba</l-m> tiegħu kienet ħa tkun preċiza, iktar minn ħamsin sena wara li nkitbet, bħala analiżi <l-m>tal-ispettaklu</l-m> kontemporanju li ninsabu fih issa — spettaklu ta’ skrins, midja soċjali, stessi ffiltrati, u immaġnijiet imnisslin <l-m>mill-IA</l-m>. <l-m>Is-sistema</l-m> ekonomika li ngħixu fiha tissaħħaħ meta nkunu iżolati. <l-m>Mill-mobiles</l-m> għat-televixin, <l-m>mill-karozzi</l-m> għar-realtà virtwali, <l-m>il-prodotti</l-m> promossi <l-m>mill-ispettaklu</l-m> jservuh ukoll billi “dejjem jirrinforzaw <l-m>il-kundizzjonijiet</l-m> li jnisslu ‘folol solitarji’”<span class="pull">.</span> <l-m>Bir-riżultat</l-m> li aħna nsibu ruħna atomizzati, iktar solitarji u dipressi minn qatt qabel, infittxu dawn <l-m>l-armi</l-m> ta’ iżolazzjoni <l-m>tal-massa</l-m> għall-komunità u <l-m>d-distrazzjoni</l-m>. <l-m>Il-kunċett</l-m> ta’ privatizzazzjoni mobbli li kiteb fuqha Raymond Williams jirrifletti tendenza akbar li nindirizzaw <l-m>il-bżonnijiet</l-m> soċjali billi nużaw sistemi pprivatizzati u kkommodifikati. <l-m>L-ismartphones</l-m>, pereżempju, iwegħduna <l-m>l-konnessjoni</l-m>, imma jimmedjawha permezz ta’ networks li jikkommodifikaw <l-m>l-interazzjonijiet</l-m>, li jissostitwixxu rabtiet ġenwini bi skambji diġitali li jisfaxxaw <l-m>fix-xejn</l-m>. <l-m>L-identitajiet</l-m> tagħna jsiru marbutin ma’ dawn <l-m>in-networks</l-m>, u <l-m>l-bżonnijiet</l-m> tagħna jiġu ssodisfati mhux <l-m>mir-rabtiet</l-m> umani, iżda <l-m>mir-rifuġju</l-m> temporanju <l-m>tal-interazzjonijiet</l-m> diġitali.</p>
<p>Jekk <l-m>il-valur</l-m> ta’ persuna fi ħdan <l-m>l-ispettaklu</l-m> huwa ddettat <l-m>mill-apparenzi</l-m>, m’hemm ħadd li <l-m>d-dehra</l-m> tiegħu tikkmanda valur daqs iċ-ċelebrità, <l-m>l-istilla</l-m>. Dawn <l-m>il-“vedettes</l-m>”<span class="pull">,</span> kif isejħilhom Debord, huma impjegati <l-m>mill-ispettaklu</l-m> biex jinkorporaw <l-m>l-ideoloġiji</l-m> tiegħu, jgħixu dik li tidher li hi ħajja ħielsa u awtonoma mimlija <l-m>bil-premjijiet</l-m> kollha ta’ aderenza ma’ sistema ekonomika li tigglorifika <l-m>l-konsum:</l-m> djar lussużi, karozzi għaljin, vaganzi, ilbies designer. Huma dawk li jwittu <l-m>t-triq</l-m>, pijunieri, innovaturi, sinjuri u sbieħ, li jagħmlu <l-m>s-sess</l-m> ma’ pijunieri sinjuri u sbieħ oħra, u <l-m>d-drammi</l-m> sensazzjonalizzati ta’ ħajjithom — is-suċċessi tagħhom, <l-m>iż-żwiġijiet</l-m> u <l-m>l-iskappaturi</l-m> tagħhom u <l-m>d-divorzji</l-m> u <l-m>l-mard </l-m>— jipprovduna b’għalf kostanti ta’ distrazzjoni <l-m>mill-ħajja</l-m> banali tagħna stess: <l-m>mill-uġigħ</l-m> tagħna, <l-m>mill-inkwiet</l-m> finanzjarju tagħna, <l-m>mid-dwejjaq</l-m> tagħna, u <l-m>mill-miżerja</l-m> imposta fuqna <l-m>mill-istess</l-m> sistema ekonomika li twegħedna <l-m>l-ħelsien</l-m> minnha. Dawn <l-m>l-istilel</l-m> jokkupaw <l-m>il-ħsibijiet</l-m> ta’ miljuni ta’ nies li qatt ma ltaqgħu magħhom, u <l-m>l-eżistenza</l-m> tagħhom lanqas biss teħtieġ li jkunu ħajjin — id-devozzjoni dejjiema <l-m>tan-nies</l-m> lejn ċelebritajiet bħal Elvis, John Lennon u Lady Di tfisser li, għall-inqas fi ħdan <l-m>l-ispettaklu</l-m>, huma għelbu <l-m>l-mewt</l-m> u <l-m>x-xbihat</l-m> tagħhom kisbu <l-m>l-ħajja</l-m> ta’ dejjem. Mhux diffiċli ħafna li tara għaliex kulħadd irid ikun famuż. U <l-m>l-ispettaklu</l-m> joffrilna <l-m>l-possibbiltà</l-m> ta’ mikroċelebrità — miżera, veru, imma forsi aħjar milli nintesew għal dejjem.</p>
<p>Anki Dylan Klebold u Eric Harris, li qatlu tnax minn sħabhom <l-m>tal-klassi</l-m> u wieħed <l-m>mill-għalliema</l-m> tagħhom f’Columbine High School f’April <l-m>tal-1999</l-m>, ħolmu li <l-m>bl-att</l-m> tagħhom jilħqu <l-m>l-istilel</l-m>. Fost <l-m>l-affarijiet</l-m> tagħhom li nstabu kien hemm videos li fihom iddiskutew kif se jibqgħu mfakkra wara mewthom. “<l-m>Id-diretturi</l-m> se jkunu qed jiġġieldu għaliha <l-m>dil-istorja</l-m>,<span class="pullsemi">”</span> qal Klebold. Tgħid, staqsew, ikun aħjar jekk jidderiġiha Spielberg? Jew Tarantino?</p>
<p>Fuq Facebook u bnadi oħra, <l-m>il-kriminali</l-m> jiksbu verżjoni ta’ fama billi jagħmlu xandira diretta <l-m>tal-atti</l-m> ta’ vjolenza tagħhom għal udjenza inviżibbli u remota. Minħabba <l-m>l-auto-play</l-m> utilizzata minn diversi pjattaformi <l-m>tal-midja</l-m> soċjali, kulħadd jista’ jsir xhud immedjat ta’ vjolenza estrema — kemm jekk irid u kemm jekk le. F’Novembru <l-m>tal-2016</l-m>, nies fuq <l-m>l-internet</l-m> kienu xhieda ta’ xandira live ta’ Anthony Gelia, raġel ta’ għoxrin sena minn Michigan, li xandar lilu nnifsu jidħol <l-m>bil-forza</l-m> f’dar u jispara lil Brittany Southwell, mara ta’ 26 sena, waqt li kienet qed iżżomm <l-m>it-tarbija</l-m> tagħha. F’Marzu <l-m>tal-2019</l-m>, Brenton Tarrant xandar live <l-m>sbatax-il</l-m> minuta <l-m>tal-attakk</l-m> tiegħu fuq <l-m>il-Moskea</l-m> Al Noor u <l-m>ċ-Ċentru</l-m> Iżlamiku Linwood fi Christchurch, New Zealand, fejn qatel 51 persuna waqt li kienu qed jattendu <l-m>t-talb</l-m> ta’ nhar ta’ Ġimgħa. Waqt li kien qed joqtol 49 persuna <l-m>fin-nightclub</l-m> Pulse f’Orlando, Florida f’Ġunju <l-m>tal-2016</l-m>, Omar Mateen iċċekkja <l-m>l-feeds</l-m> fuq Facebook biex jara jekk <l-m>l-attakk</l-m> tiegħu kienx sar virali.</p>
<p>Allura <l-m>x’jagħmel</l-m> lil “Martha”<span class="pull">,</span> <l-m>l-istalker</l-m> ta’ Richard Gadd, ċelebrità? <l-m>Fis-serje</l-m>, “Martha” tirradja <l-m>l-periklu</l-m> u <l-m>l-imprevedibbiltà</l-m>. Kollha kemm aħna rridu naraw <l-m>x’se</l-m> tagħmel, u għalhekk <l-m>il-“veru</l-m>” Martha kisbet <l-m>il-fama</l-m>. Filli mhi ħadd, filli saret stilla improbabbli. Kull episodju ta’ <em>Baby Reindeer</em> jibda <l-m>bil-proklama</l-m> li dak li se naraw hu “storja vera” — minkejja li huwa rakkont fittizju — u <l-m>l-fans</l-m> iridu li <l-m>s-sensiela</l-m> tibqa’ għaddejja billi joħolqu episodji ġodda għalihom infushom. “Inħoss li aħna lkoll parti <l-m>mill-istaġun</l-m> li jmiss,<span class="pullsemi">”</span> tikteb waħda mara f’kumment li tħalli fuq <l-m>il-paġna</l-m> ta’ Facebook ta’ “Martha”<span class="pull">.</span> <l-m>L-ossessjoni</l-m> tagħhom tissuġġerixxi erotiżmu miċħud. <l-m>Fis-serje</l-m>, <l-m>il-protagonista</l-m> jsib ruħu affaxxinat <l-m>bl-imġiba</l-m> u <l-m>l-fiżikalità</l-m> abbundanti u żienja ta “Martha”<span class="pull">.</span> Kemm minn dan <l-m>l-istalking</l-m> ta’ Martha jikxef fantasija inkonxja li din <l-m>il-mara</l-m> eċċessiva tistokja lilna? <l-m>Dix-xewqa</l-m>, li jekk iddardarlek <l-m>l-istonku</l-m> allura iktar u iktar vera, iġġegħelna nħossuna ħatja. Din <l-m>il-ħtija</l-m> rridu nsibu mod kif narawha tiġi assenjata <l-m>mill-ġdid</l-m>, biex nitbiegħdu minnha.</p>
<p class="break"><span class="initial"><span class="dropcap drop-L">L</span>-ispettaklu</span> kif jaqbdek? Permezz <l-m>tal-interpellazzjoni</l-m>. Qed isejjaħlek minn kull skrin li tħares lejh. Huma <l-m>r-reklami</l-m> li jsejħulek f’kull mument ta’ kuljum: fuq <l-m>bus-stops</l-m> u billboards, fuq posters <l-m>fil-metrò</l-m>, <l-m>il-pop-ups</l-m> fil-browser <l-m>tal-internet</l-m>, <l-m>in-newsletters</l-m> fl-inbox, <l-m>il-pawżiet</l-m> kummerċjali <l-m>fil-programmi</l-m> televiżivi favoriti, <l-m>ir-reklami</l-m> mmirati <l-m>fil-feeds</l-m> tal-Youtube, <l-m>tal-midja</l-m> soċjali. Hija <l-m>s-sensiela</l-m> televiżiva li tibqa’ mqajjem <l-m>sas-sagħtejn</l-m> ta’ filgħodu taraha fuq <l-m>il-laptop</l-m> fis-sodda, <l-m>l-artiklu</l-m> li taqra <l-m>fil-brejk</l-m>, <l-m>il-film</l-m> ta’ Barbie li kkonvinċewk li kien intervent femminista, <l-m>ir-reel</l-m> li tara waqt li tkun fuq <l-m>il-loki</l-m>, dwar <l-m>l-aħħar</l-m> mazza li daħlet <em>Love Island</em>.</p>
<p>Louis Althusser introduċa <l-m>l-kunċett</l-m> tal-interpellazzjoni — il-mekkaniżmu li jikkostitwixxina bħala suġġetti <l-m>mill-apparati</l-m> ideoloġiċi <l-m>tal-istat:</l-m> bħal skejjel, pulizija, midja u gvern. Billi kontinwament jgħidulna <l-m>x’aħna</l-m>, aħna nispiċċaw nidentifikaw <l-m>mal-klassi</l-m> tagħna, <l-m>mar-razza</l-m> tagħna, <l-m>mas-sess</l-m> tagħna, u kategoriji oħra, u nitgħallmu nirrispondu għal dawn <l-m>it-tikketti</l-m>. Althusser jagħti allegorija biex jispjega <l-m>l-kunċett:</l-m> il-pulizija jgħajjat, “Int, hemm!”<span class="pull">,</span> u <l-m>l-individwu</l-m> jdur, u b’hekk isir suġġett billi jwieġeb għas-sejħa <l-m>tal-pulizija</l-m>.</p>
<p>Judith Butler ikomplu jiżviluppaw <l-m>l-allegorija</l-m> billi jirrimarkaw li meta <l-m>s-suġġett</l-m> iwieġeb għas-sejħa <l-m>tal-pulizija</l-m>, jaċċetta b’mod impliċitu <l-m>t-termini</l-m> li permezz tagħhom jiġi msejjaħ. Waqt li <l-m>s-sejħa</l-m> tal-pulizija hija akkuża, <l-m>il-fatt</l-m> li <l-m>l-individwu</l-m> jdur jimplika li jaċċetta li hu ħati. <l-m>Fil-formazzjoni</l-m> tas-suġġett, din <l-m>is-sejħa</l-m> loġikament tiġi wara <l-m>l-Istadju</l-m> tal-Mera li semmejt qabel, meta <l-m>s-suġġett</l-m> jiġi maqbud <l-m>fl-Immaġinarju</l-m>. Issa, ninsabu <l-m>fir-reġistru</l-m> Simboliku: <l-m>id-dominju</l-m> tal-liġi, <l-m>tal-limiti</l-m> u <l-m>l-projbizzjonijiet</l-m>. Meta jissejjaħ, <l-m>is-suġġett</l-m> jingħata identità, post minn fejn jitkellem — iżda biss permezz ta’ sottomissjoni <l-m>lill-awtorità</l-m> tal-liġi. Dan ifisser li biex isir suġġett, wieħed irid jaċċetta <l-m>l-ħtija</l-m> sottostanti li tippreċedi <l-m>l-fehim</l-m> jew <l-m>il-konfront</l-m> mal-liġi, li tpoġġi <l-m>lill-individwu</l-m> fi ħdan strutturi ta’ poter. <l-m>L-att</l-m> li wieħed jiġi msejjaħ hu att ta’ rikonoxximent, iżda dan iseħħ akkost li jċedi għal dawk <l-m>l-istrutturi</l-m>, li joħolqu <l-m>l-identità</l-m> billi jimmarkaw <l-m>is-suġġett</l-m> bl-obbligu <l-m>tar-regoli</l-m> li jiddefinixxu <l-m>l-eżistenza</l-m> fis-soċjetà. Butler jgħidu li dan <l-m>il-proċess</l-m> jimplika li <l-m>s-suġġett</l-m> irid kontinwament jipprova <l-m>l-innoċenza</l-m> tiegħu u <l-m>l-aderenza</l-m> mal-liġi, u jsaħħaħ <l-m>l-identità</l-m> tiegħu bħala leġittima fi ħdan <l-m>l-ordni</l-m> soċjali. Dan <l-m>il-kunsens</l-m> kontinwu jirrifletti kompliċità aktar profonda <l-m>mal-awtorità</l-m>, li tissuġġerixxi li <l-m>x-xewqa</l-m> għar-rikonoxximent u <l-m>l-identità</l-m> ġġiegħel <l-m>lill-individwu</l-m> jħaddan <l-m>l-istess</l-m> strutturi li jillimitawh. <l-m>Il-formazzjoni</l-m> tas-suġġett għalhekk tinvolvi paradoss: <l-m>is-suġġett</l-m> jikseb <l-m>l-identità</l-m> tiegħu permezz <l-m>tal-validazzjoni</l-m> tal-liġi, iżda sadanittant jintrabat <l-m>mal-ħtiġijiet</l-m> u <l-m>l-projbizzjonijiet</l-m> tal-liġi.</p>
<p><l-m>Il-ħtija</l-m> u <l-m>r-regħxa</l-m> għandhom rwoli distinti <l-m>fit-teorija</l-m> psikanalitika. <l-m>Il-ħtija</l-m> toħroġ minn xewqa li hija inqas minn dak li <l-m>s-soċjetà</l-m> tistenna minnek. <l-m>Fil-lingwa</l-m> psikanalitika, <l-m>is-soċjetà</l-m> li tistenna minnek tissejjaħ <em>le grand Autre</em>, <l-m>l-Ieħor</l-m> il-kbir. Hija emozzjoni privata marbuta ma’ sens ta’ trażgressjoni. <l-m>Min-naħa</l-m> l-oħra, <l-m>ir-regħxa</l-m> tinħass meta ninsabu <l-m>fil-ħarsa</l-m> tal-Ieħor, imma mhux bilfors tkun marbuta ma’ xi falliment morali. Nistgħu nħossuna mriegħxa b’affarijiet li m’għandhom <l-m>l-ebda</l-m> kontenut morali, bħal li nkunu qosra, jew “koroh”<span class="pull">,</span> jew li m’aħniex kapaċi nżommu xogħol jew ma nirbħux xi kompetizzjoni. Filwaqt li <l-m>l-ħtija</l-m> ġġegħelna nħossuna li żbaljajna, <l-m>ir-regħxa</l-m> tolqtok <l-m>fil-qalba</l-m> ta’ min int. Madankollu, għalkemm dawn <l-m>id-distinzjonijiet</l-m> huma utli biex nifhmu <l-m>l-esperjenzi</l-m> psikoloġiċi, <l-m>il-ħtija</l-m> u <l-m>r-regħxa</l-m> ħafna drabi jitħalltu flimkien, u diffiċli tiddistingwihom.</p>
<p>“M’għadx hawn regħxa.<span class="pullsemi">”</span> Hekk jagħżel Lacan li jtemm <l-m>is-seminar</l-m> dwar <l-m>il-psikanaliżi</l-m> u <l-m>l-ordni</l-m> soċjali kontemporanja (<em>Séminaire XVII</em>). Xi jrid jgħid biha? Tradizzjonalment, iċ-ċivilizzazzjoni ddependiet fuq <l-m>ir-regħxa</l-m>, affett primarju li jiddefinixxi <l-m>r-relazzjoni</l-m> tal-individwu <l-m>mal-Ieħor </l-m>— il-ħarsa esterna <l-m>tas-soċjetà;</l-m> il-ħarsa li tiġġudika. B’referenza għal Sartre, Lacan jiddeskrivi mument li fih <l-m>is-suġġett</l-m> isir konxju tiegħu nnifsu bħala oġġett iġġudikat <l-m>mill-Ieħor</l-m>, bħal meta jinqabad <l-m>fl-att</l-m> huwa u jnemmes b’mod illeċitu minn ġo toqba <l-m>tas-serratura</l-m>. F’dan <l-m>il-mument</l-m>, <l-m>is-suġġett</l-m> jirrikonoxxi <l-m>l-vulnerabbiltà</l-m> u <l-m>l-esponiment</l-m> tiegħu stess u jesperjenza <l-m>l-iskumdità</l-m> profonda <l-m>tal-fatt</l-m> li hu oġġett li jidher <l-m>fid-dinja</l-m>, u li qed jiġi evalwat. <l-m>Il-ħarsa</l-m> ​​hija mekkaniżmu b’saħħtu li jnissel <l-m>ir-regħxa</l-m> u jikkundizzjona <l-m>l-imġiba</l-m> skont <l-m>in-normi</l-m> tas-soċjetà. Madankollu, <l-m>id-dikjarazzjoni</l-m> ta’ Lacan li “m’għadx hawn regħxa” tindika trasformazzjoni kulturali. <l-m>L-att</l-m> li wieħed iħares inbidel f’tip ġdid ta’ viżibbiltà. <l-m>Is-suġġett</l-m> tal-lum ma jistħix meta jinqabad f’att trażgressiv, anzi jidher li jieħu gost <l-m>fit-tgawdija</l-m> ta’ <l-m>dal-att </l-m>— fenomenu mmarkat <l-m>mill-bidla</l-m> għal soċjetà mmexxija <l-m>mill-ispettakli</l-m> fejn <l-m>ir-reality</l-m> TV u <l-m>x-xandir</l-m> ta’ mumenti privati jibdlu mumenti personali f’esperjenzi kondiviżi. <l-m>Il-ħarsa</l-m> m’għadx għandha <l-m>s-setgħa</l-m> li triegħex.</p>
<p>Hawn għadd ta’ eżempji ta’ nuqqas sfaċċat ta’ mistħija <l-m>fil-kultura</l-m> u <l-m>s-soċjetà</l-m> kontemporanja. Għandna biss niftakru <l-m>d-dikjarazzjonijiet</l-m> skandalużi li kien għamel <l-m>il-President</l-m> Donald Trump dwar <l-m>il-“ħtif</l-m>” <l-m>tal-ġenitali</l-m> tan-nisa u <l-m>l-attrazzjoni</l-m> sesswali ċara tiegħu lejn bintu stess. <l-m>Il-kummenti</l-m> razzisti u Iżlamofobiċi <l-m>tal-eks</l-m> Prim Ministru <l-m>tar-Renju</l-m> Unit, Boris Johnson. <l-m>L-affermazzjonijiet</l-m> ta’ Andrew Tate li <l-m>n-nisa</l-m> huma proprjetà <l-m>tal-irġiel</l-m> u li <l-m>l-vittmi</l-m> tal-istupru għandhom iġorru <l-m>r-responsabbiltà</l-m> għall-vjolenza li ġarrbu huma stess. <l-m>Is-suldati</l-m> tal-IDF jiftaħru dwar <l-m>id-delitti</l-m> tagħhom fuq <l-m>l-internet</l-m>, jieħdu <l-m>r-ritratti</l-m> tagħhom infushom <l-m>bil-ħwejjeġ</l-m> ta’ taħt <l-m>tan-nisa</l-m> Palestinjani li jkunu qatlu. U <l-m>l-massa</l-m> enormi ta’ dikjarazzjonijiet oxxeni li drajna nisimgħu kull minuta <l-m>tal-ġurnata</l-m> minn fomm Trump — u Elon Musk u <l-m>l-bqija</l-m> tar-reġim <l-m>il-ġdid </l-m>— kemm ilu li reġa’ daħal <l-m>fil-Whitehouse</l-m>. Meta nħarsu lejn dawn <l-m>l-eżempji</l-m>, faċli nemmnu li <l-m>r-regħxa</l-m> spiċċat għalkollox.</p>
<p>Imma <l-m>s-sitwazzjoni</l-m> hija iktar ikkumplikata. <l-m>Is-suldati</l-m> tal-IDF ma jurux <l-m>l-agħar</l-m> delitti tagħhom. Ma jitkellmu xejn dwar <l-m>ir-regħxa</l-m> marbuta <l-m>mal-atti</l-m> ta’ qtil, sakemm mhux biex idawru <l-m>d-diskors</l-m> taparsi <l-m>t-trawma</l-m> hi tagħhom, u li huma <l-m>l-vittmi </l-m>— bħas-suldat li, meta ġie intervistat <l-m>mis-CNN</l-m>, qal li m’għadux kapaċi jiekol laħam, għax jiftakar f’kif kien għaffeġ <l-m>lin-nies</l-m> Palestinjani taħt bulldozer. Sadanittant, <l-m>l-Iżrael</l-m> jaħdem <l-m>bis-sħiħ</l-m> biex isikket lil kull min jikkritika dak li qed iseħħ f’Gaża — ir-rata li biha qed joqtol <l-m>il-ġurnalisti</l-m> f’Gaża hi bla preċedent. <l-m>L-ewwel</l-m> presidenza ta’ Trump u <l-m>l-kariga</l-m> ta’ Johnson kienu mmarkati minn movimenti li xandru regħxa kollettiva: <l-m>il-protesti</l-m> Black Lives Matter <l-m>fl-Istati</l-m> Uniti, pereżempju, u <l-m>t-twaqqigħ</l-m> tal-istatwa ta’ Edward Colston fi Bristol <l-m>fl-Ingilterra</l-m>. <l-m>Ir-regħxa</l-m> kollettiva <l-m>tar-razziżmu</l-m>, <l-m>tal-vjolenza</l-m> mill-pulizija, <l-m>tal-wirt</l-m> tal-iskjavitù, <l-m>tal-vjolenza</l-m> kolonjali.</p>
<p>Kieku m’għadniex kapaċi nħossu <l-m>r-regħxa</l-m>, kieku <l-m>l-cancel</l-m> culture m’għandhiex <l-m>l-effett</l-m> li għandha <l-m>fil-kultura</l-m> kontemporanja. Forsi mhux li m’għadx hemm regħxa u mistħija, imma li <l-m>l-parametri</l-m> nbidlu. <l-m>Fil-kuntest</l-m> ta’ dinja b’inqas projbizzjonijiet, qed nippruvaw nistabbilixxu limiti ġodda. Allura nduru għal nies bħal “Martha” bħala eżempji ta’ dak li m’għandux jiġi ttollerat. MailOnline, <l-m>is-sit</l-m> elettroniku <l-m>tad-</l-m><em>Daily Mail</em>, huwa <l-m>l-aktar</l-m> sit popolari ta’ gazzetta <l-m>bl-Ingliż</l-m> fid-dinja. Din <l-m>il-popolarità</l-m> dovuta għall-hekk imsejħa “Sidebar of Shame”<span class="pull">,</span> parti <l-m>tal-paġni</l-m> ddedikata għall-iskrutinju <l-m>tal-ħajja</l-m> u <l-m>l-iġsma</l-m> kemm ta’ ċelebritajiet u kemm ta’ nies normali, li jipprovdi għalf bla tarf ta’ ġudizzji morali, li jappella għax-xewqa kollettiva tagħna li naraw <l-m>il-konfini</l-m> mfassla <l-m>mill-ġdid</l-m>. Nitgħaxxqu <l-m>bl-ispettaklu</l-m> tal-passi żbaljati, <l-m>id-dehra</l-m>, u <l-m>l-ħajja</l-m> privata <l-m>tal-oħrajn;</l-m> insibu <l-m>s-serħan</l-m> f’sens ta’ superjorità morali. Permezz ta’ dan <l-m>ir-ritwal</l-m> ta’ umiljazzjoni pubblika, noħolqu limiti ġodda u linji gwida għal imġiba aċċettabbli, billi naffermaw regoli soċjali li jinbidlu ma’ kull skandlu ġdid. <l-m>Is-Sidebar</l-m> of Shame jsir stadju modern fejn insaħħu <l-m>l-hekk</l-m> imsejħa valuri, billi nużaw <l-m>l-esponiment</l-m> ta’ ħaddieħor kemm bħala divertiment kif ukoll bħala opportunità biex nipproġettaw <l-m>l-ansjetajiet</l-m> u <l-m>l-iskumditajiet</l-m> tagħna. B’dan <l-m>il-mod</l-m>, <l-m>ir-regħxa</l-m> ma tiġix eliminata imma ridirezzjonata, u tagħtina naqra ta’ mistrieħ f’dinja dejjem aktar immarkata minn ambigwità morali.</p>
<p>Hemm industriji sħaħ li jagħmlu <l-m>l-biljuni</l-m> mir-regħxa tagħna. <l-m>L-industrija</l-m> ta’ kontra <l-m>l-ħxuna</l-m>, pereżempju; jew <l-m>l-industrija</l-m> li tbigħ prodotti li suppost iwaqqfu <l-m>l-proċess</l-m> tal-età. F’<em>The Shame Machine</em>, Cathy O’Neil titkellem dwar kif, <l-m>fl-ewwel</l-m> nofs <l-m>tas-seklu</l-m> għoxrin, <l-m>id-dinja</l-m> tal-kummerċ ħolqot insigurtà ġdida li kienet tinvolvi <l-m>l-iġjene</l-m> femminili u <l-m>r-riħa</l-m> vaġinali. <l-m>Ir-reklami</l-m> saħqu li <l-m>l-irġiel</l-m> kienu jitqallgħu <l-m>bir-riħa</l-m> tal-ġenitali <l-m>tan-nisa</l-m> tagħhom — u <l-m>s-soluzzjoni</l-m> kienet li <l-m>n-nisa</l-m> jieħdu doċċa <l-m>bil-Lysol:</l-m> diżinfettant li kien jintuża wkoll għat-tindif <l-m>tat-tojlits</l-m>. <l-m>In-nisa</l-m> li użaw <l-m>il-prodott</l-m> ġew assigurati <l-m>mill-manifattur</l-m> li ma kien ħa jagħmlilhom <l-m>l-ebda</l-m> ħsara. Iżda, <l-m>fil-fatt</l-m>, <l-m>il-Lysol</l-m> huwa perikoluż meta jagħmel kuntatt <l-m>mal-ġilda</l-m>, u speċjalment meta jintuża fuq membrani mukużi, bħall-għajnejn, <l-m>il-ħalq</l-m>, u <l-m>l-ġenitali</l-m>. <l-m>In-nisa</l-m> sofrew ħruq agonizzanti. Hemm minnhom mietu.</p>
<p><l-m>Fl-2020</l-m>, Vagisil, kumpanija li tispeċjalizza fi prodotti li allegatament itaffu “ħakk, nixfa u riħa vaġinali”<span class="pull">,</span> nediet linja ta’ prodotti mmirata lejn bniet adolexxenti. OMV! kienet akkumpanjata minn kampanja fuq <l-m>il-midja</l-m> soċjali li ssuġġeriet li <l-m>l-bniet</l-m> x’aktarx li qed jesperjenzaw “period funk” — riħa li apparentament takkumpanja <l-m>l-period</l-m>. Għal din <l-m>l-insigurtà</l-m> li ħolqu huma stess, offrew wipes u ġellijiet li wiegħdu li, jekk tużahom, ħa jkollok <l-m>il-vaġina</l-m> riħa ta’ ġiżimin u manjolja. <l-m>Fir-realtà</l-m>, fuq <l-m>il-ġenitali</l-m> għandu biss jintuża <l-m>l-ilma</l-m>. <l-m>Is-sapun</l-m> u prodotti oħrajn jistgħu jisfrattaw <l-m>l-ekosistema</l-m> vaġinali, u jwasslu għal infezzjonijiet bħall-candida u <l-m>l-vaġinożi</l-m> batterika, li <l-m>fil-fatt</l-m> veru jistgħu jikkawżaw riħa tinten — u li mbagħad iwasslu għal aktar applikazzjoni ta’ dawn <l-m>il-prodotti</l-m>.</p>
<p>Forsi qed nużaw din <l-m>il-mistħija</l-m> mmanifatturata bħala mezz kif nistrieħu <l-m>mill-piż</l-m> tal-ħtija tagħna. U <l-m>l-kapitaliżmu</l-m> tas-sorveljanza japprofitta minn dan. <l-m>L-algoritmi</l-m> jiskopru affarijiet dwarna, minn fatti bażiċi — bħall-età, <l-m>is-sess</l-m>, u <l-m>l-post</l-m> fejn ngħixu — għal għarfien iktar profond ta’ preferenzi, imġiba, u <l-m>l-vulnerabbiltajiet</l-m> tagħna. Jiddeduċu <l-m>l-interessi</l-m> tagħna, <l-m>il-fehmiet</l-m> politiċi, <l-m>l-istat</l-m> ta’ saħħitna, u anki <l-m>l-karatteristiċi</l-m> tal-personalità billi janalizzaw <l-m>id-drawwiet</l-m> tal-ibbrawżjar u <l-m>l-interazzjonijiet</l-m> tal-midja soċjali. Apparat li jintlibes, bħal smartwatches u smart glasses, jiġbor informazzjoni dejjem iktar intima. <l-m>L-algoritmi</l-m> jistgħu jsiru jafu min hemm fiċ-ċrieki soċjali tagħna, ibassru <l-m>l-avvenimenti</l-m> ta’ ħajjitna, u jivvalutaw kif nonfqu flusna. Jidentifikaw <l-m>il-burdati</l-m> tagħna, <l-m>l-indikaturi</l-m> tas-saħħa mentali, u <l-m>x-xejriet</l-m> u <l-m>d-drawwiet</l-m> tagħna. Jikxfu preġudizzji, vizzji u vulnerabbiltajiet moħbija. Jafu dwar kif tinħass <l-m>il-ħtija</l-m> tagħna, u jafu jisfruttaw dan <l-m>is-sentiment</l-m> ġenerali ta’ ħtija billi jdawruh f’regħxa. Jista’ jkun li nippreferu nistħu dwar <l-m>ir-riħa</l-m> li għandna hemm isfel milli nikkonfrontaw <l-m>il-ħtija</l-m> li nħossu dwar <l-m>is-sesswalità</l-m> tagħna, <l-m>bix-xewqiet</l-m> u <l-m>l-kumplikazzjonijiet</l-m> kollha li ġġib magħha. Jew tabilħaqq <l-m>il-ħtija</l-m> bla isem, ħtija li wieħed ma jistax jifhem, jew li lanqas biss ikun konxju tagħha. Allura, filwaqt li tħossok ħati talli tixtieq lil xi ħadd li m’għandekx tixtiequ, tista’ sserraħ rasek li <l-m>l-problema</l-m> reali mhix li <l-m>s-sess</l-m> huwa inkwiet kull fejn jinsab, imma li int tinten <em>hemm</em> — u dak tista’ tixtri prodott għalih. <l-m>Il-ħtija</l-m>, li hija fenomenu nebuluż u arkan, tinbidel <l-m>fir-regħxa</l-m> permezz <l-m>tal-iskjerament</l-m> ta’ immaġni li tista’ tiġi vviżwalizzata, u għalhekk jista’ jinħoloq reklam ibbażat fuqha.</p>
<p class="break"><span class="initial"><span class="dropcap drop-I">I</span>ssa</span> għandna aċċess immedjat għal ammonti kbar ta’ informazzjoni, imma ma jfissirx li tgħallimna naħsbu. Minflok, kif jinnota James Bridle fi <em>New Dark Age</em>, “<l-m>il-pluralità</l-m> ta’ fehmiet u ideoloġiji aċċessibbli llum… mhux qed tipproduċi realtà ta’ kunsens koerenti, iżda waħda mxaqqa minn insistenza fundamentalista għal narrattivi simplistiċi, teoriji ta’ konfoffa, u politiki postfattwali.<span class="pullsemi">”</span></p>
<p>Minħabba li <l-m>l-verità</l-m> ħafna drabi hija kkumplikata u tedjanti, ninfexxu f’realtajiet foloz, infittxu narrattivi li donnhom jispjegaw <l-m>l-iskumdità</l-m> li nħossu f’ħajjitna. Naomi Klein tikteb f’<em>Doppelgänger</em> li “<l-m>t-teoristi</l-m> ta’ konfoffa jġibu <l-m>l-fatti</l-m> ħżiena imma ħafna drabi <l-m>s-sentimenti</l-m> jġibuhom tajjeb… <l-m>is-sentiment</l-m> li kull miżerja umana qed japprofitta minnha xi ħadd ieħor.<span class="pullsemi">”</span> <l-m>It-teoristi</l-m> ta’ konfoffa jimmaġinaw xi jfisser li jkollok <l-m>il-poter</l-m> tad-dinja f’idejk: mikroċippi <l-m>fil-vaċċini</l-m>, kumpaniji <l-m>tal-għamara</l-m> bħala front għat-traffikar <l-m>tan-nies</l-m>, saħansitra anki fantasija fejn Hillary Clinton toqtol <l-m>it-tfal</l-m> b’mod ritwalistiku. Dawn donnhom stejjer minn xi film mimli żinnati, imma iktar ma jmur, iktar <l-m>il-ħajja</l-m> nnifisha tinħass bħal film. Gen Z, li qatt m’għexu lil hinn <l-m>mid-dija</l-m> tal-iskrin, jitkellmu dwar “<l-m>is-sindromu</l-m> tal-persunaġġ ewlieni”<span class="pull">,</span> u meta jieħdu xi deċiżjoni, jgħidu li qed jagħmluha “għall-plott”<span class="pull">.</span> Inħossu li qed niġu osservati dejjem iktar u iktar; li ħajjitna disponibbli għal udjenza inviżibbli li forsi ma tridx tarana niffjorixxu.</p>
<p>Qatt ma konna osservati daqskemm aħna osservati llum. Biss biss, f’Londra, fejn ngħix jien, hawn qrib <l-m>il-miljun</l-m> kamera <l-m>tas-CCTV</l-m>. <l-m>Iż-żieda</l-m> fil-popolarità <l-m>tal-kameras</l-m> li jitwaħħlu <l-m>mal-bibien</l-m> ta’ barra <l-m>tad-djar</l-m> tfisser li persuna li tkun għaddejja <l-m>mill-belt</l-m> x’aktarx li tinqabad fuq kamera mijiet ta’ drabi kuljum. Qed niġu ssorveljati b’diversi modi. <l-m>It-tranżazzjonijiet</l-m> finanzjarji jiġu rrekordjati. <l-m>Is-smart</l-m> TVs iżommu rekord <l-m>tal-programmi</l-m> u <l-m>l-films</l-m> li naraw u li nfittxu. Anki <l-m>l-konverżazzjonijiet</l-m> tagħna jirrekordjaw. <l-m>Il-mobiles</l-m> jiġbru <l-m>l-informazzjoni</l-m> fuqna kull darba li naqbduhom b’idejna. Għandhom aċċess għal kull ritratt li nieħdu. Skont liema servizzi nużaw, għandhom aċċess għall-emails u <l-m>l-konverżazzjonijiet</l-m> privati ​​tagħna. Jafu fejn ninsabu, ma’ min qed niltaqgħu, fejn ngħixu, ma’ min ngħixu, xi nħobbu nieklu, liema mużika nisimgħu, <l-m>il-mistoqsijiet</l-m> li nsaqsu, għal min nivvutaw, <l-m>x’tip</l-m> ta’ pornografija naraw, <l-m>x’nittamaw</l-m> mill-ħajja, minn xiex nibżgħu. Jafu iktar dwarna milli nafu dwarna nfusna. Xi kultant, anki jafu xi nkunu se nagħmlu qabel ma nagħmluh.</p>
<p>Ħafna minna nqattgħu ammont sostanzjali ta’ ħin kuljum nagħmlu dak li Mark Andrejevic isejjaħ “<l-m>ix-xogħol</l-m> ta’ li niġu osservati”<span class="pull">:</span> nirrekordjaw <l-m>il-videos</l-m> u nieħdu <l-m>r-ritratti</l-m> biex intellgħuhom fuq TikTok u Instagram, nistiednu <l-m>lid-dinja</l-m> ġo darna; saħansitra <l-m>fil-kamra</l-m> tas-sodda tagħna. Norganizzaw stampi li jogħġbuna f’albums fuq Pinterest, nagħmlu like hawn u like hemm. Qalb roża tleqq tidher fuq <l-m>l-iskrin</l-m> biex tirrikonoxxi <l-m>l-feedback</l-m> tagħna, u dik <l-m>l-informazzjoni</l-m> tmur direttament lil dawk li verament qed josservawna — dawk li japprofittaw <l-m>mid-data</l-m> tagħna. Kif jgħid Andrejevic: “<l-m>L-ispettaturi</l-m> u <l-m>l-konsumaturi</l-m> huma mistiedna jissuġġettaw lilhom infushom għal forom ta’ interattività li jimmonitorjaw <l-m>l-imġiba</l-m> tagħhom <l-m>bil-wegħda</l-m> li din <l-m>l-interattività</l-m> toffri żbokk għal awtoespressjoni kreattiva.<span class="pullsemi">”</span> Ma’ kull like u share, nibilgħu <l-m>l-illużjoni</l-m> li qed nesprimu <l-m>l-individwalità</l-m> tagħna u nsinnu <l-m>l-identità</l-m> unika tagħna. <l-m>Fil-verità</l-m> qed naħdmu b’xejn, u <l-m>l-prodott</l-m> li qed nipproduċu hu <l-m>d-doppju</l-m> informatiku tagħna stess: <l-m>il-profil</l-m> tad-data diġitali tagħna nfusna bbażat fuq <l-m>l-imġiba</l-m> aggregata tagħna online — “doppelgänger” ikkurat li huwa u mhuwiex min aħna, bħalma tispjega Klein. <l-m>Il-jien</l-m> innifsi imma diġitali, mibni biex jirrappreżentana <l-m>fid-dinja</l-m> virtwali u <l-m>fl-ekonomija</l-m> tal-attenzjoni, fejn irridu nibbrandjaw lilna nfusna biex inkunu viżibbli. Biex immantnu din <l-m>l-identità</l-m> virtwali, nagħmlu bħal separazzjoni tagħna nfusna billi nenfasizzaw biss <l-m>il-partijiet</l-m> li jikkonformaw <l-m>mal-immaġni</l-m> mixtieqa, filwaqt li nipproġettaw dak li hu abjett fuq ħaddieħor — il-“problematiku”<span class="pull">,</span> <l-m>il-“mhux</l-m> jien” li jsaħħaħ <l-m>il-fruntieri</l-m> ta’ min nemmnu li aħna. Dan <l-m>id-doppju</l-m> informatiku joħloq minn kull wieħed u waħda minna oġġett, li jista’ jiġi mmonitorjat, ikkontrollat, mibjugħ, miżmum doċili u — iktar ma nsaħħu <l-m>d-dettall</l-m> bl-attività tagħna online — oġġett li <l-m>l-imġiba</l-m> u <l-m>x-xewqiet</l-m> tiegħu jistgħu jiġu mbassra bi preċiżjoni dejjem tiżdied. Jekk din tinstema’ qisha xi fantasija paranojka, jeħtieġ li nħarsu lejn <l-m>il-provinċja</l-m> ta’ Salta, <l-m>fl-Arġentina</l-m>, fejn <l-m>fl-2018</l-m> il-Ministeru <l-m>tat-Tfulija</l-m> Bikrija ngħaqad ma’ Microsoft biex jiżviluppa sistema algoritmika biex tbassar <l-m>it-tqala</l-m> fost <l-m>l-adolexxenti</l-m>, imsejħa <l-m>l-Pjattaforma</l-m> tat-Teknoloġija għall-Intervent Soċjali.</p>
<p>“<l-m>Bit-teknoloġija</l-m> tista’ tipprevedi ħames jew sitt snin minn qabel, <l-m>bl-isem</l-m>, <l-m>il-kunjom</l-m>, u <l-m>l-indirizz</l-m>, liema tfajla hija 86% predestinata li jkollha tqala adolexxenti,<span class="pullsemi">”</span> qal Juan Manuel Urtubey, dak <l-m>iż-żmien</l-m> gvernatur <l-m>tal-provinċja</l-m>, waqt li ħabbar <l-m>l-iskema</l-m> fuq <l-m>it-televixin</l-m>. Ma qalx <l-m>x’se</l-m> jiġri minn dawk <l-m>it-tfajliet</l-m> li nstabu li <l-m>x’aktarx</l-m> joħorġu tqal, jew <l-m>x’miżuri</l-m> se jittieħdu <l-m>mill-istat</l-m> biex jipprevjenu dawk <l-m>l-okkorrenzi</l-m> ta’ tqala. <l-m>Il-bniet</l-m> li qed jiġu mmonitorjati kellhom xi affarijiet inkomuni, madankollu: kienu foqra, u xi wħud kienu migranti filwaqt li oħrajn kienu minn komunitajiet Indiġeni. Dan kollu f’pajjiż b’rekord ikrah ta’ ġenoċidju kontra nies Indiġeni, u ta’ kontroll politiku vjolenti kontra <l-m>n-nisa</l-m> u dawk li ma jaqblux <l-m>mal-istat</l-m>.</p>
<p class="break"><span class="initial"><span class="dropcap drop-B">B</span><l-m>il-miġja</l-m></span> <l-m>tar-reality</l-m> TV, <l-m>is-sorveljanza</l-m> ġiet trasformata f’forma ta’ divertiment li nnormalizzat <l-m>l-att</l-m> ta’ li tiġi osservat. Billi <l-m>s-sorveljanza</l-m> ġiet ippreżentata bħala esperjenza eċitanti, li ma tagħmilx ħsara, u anki ta’ aspirazzjoni, programmi bħal <em>Big Brother</em> għenu biex iwittu <l-m>t-triq</l-m> għal soċjetà fejn <l-m>is-sorveljanza</l-m> high-tech mhux biss tiġi aċċettata iżda mħaddna b’mod attiv. Big Brother, li <l-m>fil-kitba</l-m> ta’ George Orwell kien twissija kontra stat ta’ sorveljanza, issa nbidel f’ikona <l-m>tal-kultura </l-m>— u jservi bħala reklam għall-kapitaliżmu ta’ sorveljanza fejn <l-m>it-traċċar</l-m> tan-nies u <l-m>l-ġbir</l-m> tad-data tagħna, taparsi mhuma xejn ħlief karatteristiċi innokwi <l-m>tal-ħajja</l-m> moderna. Dak li beda bħala esperiment televiżiv evolva f’għodda ta’ persważjoni pubblika, li tpinġi <l-m>s-sorveljanza</l-m> bħala preżenza li tridlek <l-m>il-ġid</l-m> aktar milli theddida. Din <l-m>il-bidla</l-m> stabbilixxiet <l-m>il-pedament</l-m> għal dinja fejn aħna nissottomettu b’mod volontarju għal traċċar diġitali, u nkunu kkumpensati <l-m>bid-divertiment</l-m>, <l-m>il-konvenjenza</l-m>, u <l-m>s-sens</l-m> ta’ konnessjoni.</p>
<p>“<l-m>L-appell</l-m> (tar-reality TV) huwa wieħed riflessivament konsapevoli u joffri ħarsa demistifikanti minn wara <l-m>l-kwinti</l-m> lejn <l-m>l-ispettaklu</l-m> bħala <l-m>l-aktar</l-m> spettaklu riċenti,<span class="pullsemi">”</span> jikteb Andrejevic. Din <l-m>l-attitudni</l-m> ċinika u konxja tagħha nnifisha hi emblematika <l-m>tal-postmoderniżmu</l-m>, kif jiddeskriviha <l-m>t-teorista</l-m> politiku Fredric Jameson — kultura li tieħu sodisfazzjon <l-m>mill-għarfien</l-m> tal-impotenza tagħha stess. <l-m>Ir-reality</l-m> TV jappella għax-xettiċiżmu tagħna billi jiżvela <l-m>l-kostruzzjoni</l-m> tiegħu stess; jiżvela kif <l-m>l-industrija</l-m> tal-kultura tfassal <l-m>id-dehriet</l-m>, <l-m>l-istejjer</l-m>, u <l-m>d-drama</l-m>, u jistedinna nkunu parti minn <l-m>dil-logħba</l-m>. Madankollu, din <l-m>l-attitudni</l-m> ta’ konsapevolezza akuta sservi inqas biex tisfida <l-m>l-artifiċju</l-m> milli biex tipproteġih: billi jurina <l-m>l-makkinarju</l-m> wara <l-m>l-illużjoni</l-m>, <l-m>ir-reality</l-m> TV iserraħna anki waqt li jimmanipulana, u jżommna impenjati <l-m>bl-istess</l-m> spettaklu li taparsi qed jikkritika. Nistgħu ngħidu li <l-m>r-reality</l-m> TV jinkorpora dan <l-m>il-paradoss:</l-m> ir-“realtà” li joffri hi mibnija fuq plotts ivvintati, identitajiet diżonesti, u kunflitti foloz — u madankollu, minħabba li jesponi dan <l-m>il-qerq</l-m>, jinħass iktar awtentiku. Din <l-m>l-istrateġija</l-m> tippermetti <l-m>lit-telespettaturi</l-m> jħossuhom perċettivi, konxji <l-m>tal-falsità</l-m> tal-ispettaklu, anki jekk jibqgħu investiti fih. Għalhekk, <l-m>l-ispettaklu</l-m> jipperpetwa <l-m>l-kultura</l-m> ta’ sorveljanza u voyeuriżmu, u jsaħħaħ sistema fejn <l-m>id-divertiment</l-m> joffri biss <l-m>l-illużjoni</l-m> ta’ trasparenza u kontroll. Kif tikteb Klein, dan <l-m>l-ispettaklu</l-m> jirrappreżenta bidla kulturali usa’<span class="pullsemi">:</span> gwerra kontra <l-m>s-sinifikat</l-m> fejn xejn mhu ankrat u kollox jista’ jinqata’ <l-m>mill-kuntest</l-m> oriġinali tiegħu. <l-m>Ir-realtà</l-m> titneżża’ <l-m>mill-profondità</l-m>, u <l-m>l-uniċi</l-m> difiżi li jifdlilna huma <l-m>l-ironija</l-m> u <l-m>d-distakk</l-m>. Dan <l-m>id-distakk</l-m> iwassalna biex naċċettaw dinja fejn kuljum niskrolljaw “non sequitur <l-m>tal-midja</l-m> soċjali” — baħar ta’ kontenut bla tarf u skonnettjat li jtarraxna għal kwistjonijiet reali. “Jekk xejn ma jfisser xejn,<span class="pullsemi">”</span> twissi Klein, “kollox hu possibbli,<span class="pullsemi">”</span> u <l-m>r-realtà</l-m> ssir malleabbli, iffurmata <l-m>mill-ġdid</l-m> skont <l-m>ir-rieda</l-m>.</p>
<p><l-m>In-nies</l-m> issa saħansitra jattakkaw profili foloz ta’ Martha fuq Facebook, u jobżqu <l-m>l-velenu</l-m> fuq <l-m>il-fantażmi</l-m> għax, <l-m>fid-dinja</l-m> tas-simulakra, <l-m>ir-realtà</l-m> nnifisha m’għadhiex tgħodd.</p>
<p>Din <l-m>il-gwerra</l-m> kontra <l-m>s-sinifikat</l-m> dehret b’mod ċar meta Elon Musk tela’ fuq <l-m>il-palk</l-m> waqt <l-m>l-inawgurazzjoni</l-m> ta’ Trump f’Jannar ta’ <l-m>dis-sena</l-m>, u għolla idu f’ġest Nażista — darbtejn! — waqt li qal li <l-m>l-folla</l-m> kienet “assigurat <l-m>il-futur</l-m> taċ-ċiviltà” billi vvutat għal Trump. <l-m>Fil-jiem</l-m> ta’ wara, Musk tkellem waqt rally <l-m>tal-Alternative</l-m> für Deutschland, partit Ġermaniż <l-m>tal-lemin</l-m> estrem, u għamel ċajt Nażist fuq <l-m>il-kont</l-m> tiegħu fuq <l-m>is-sit</l-m> X. Minkejja li dawn <l-m>l-atti</l-m> evokaw <l-m>il-faxxiżmu</l-m> b’mod sfaċċat, <l-m>il-midja</l-m> soċjali kienet mimlija nies jippruvaw jiċħdu dan <l-m>is-sinifikat </l-m>— illustrazzjoni inkwetanti ta’ kif <l-m>l-offuskazzjoni</l-m> tas-sinifikat tista’ sservi għan politiku. Billi jinsisti li xejn mhu ċert u xejn mhu fiss, <l-m>l-ispettaklu</l-m> jippromovi distakk u ċiniżmu li jħalluna vulnerabbli u suġġettibbli għal kwalunkwe narrattiva. Hekk, insiru aljenati, u nibqgħu maqbuda f’ċiklu fejn induru lejn <l-m>l-ispettaklu</l-m> għall-validazzjoni, u <l-m>l-ispettaklu</l-m> iktar jikkonfondina.</p>
<p>Din <l-m>il-kultura</l-m> ta’ distakk u spettaklu nistgħu narawha wkoll <l-m>fil-ġeneru</l-m> ultrapopolari <l-m>tat-true</l-m> crime, u f’dik li Andrejevic issejjaħ “<l-m>il-kultura</l-m> tad-ditektivs”<span class="pull">.</span> Din għandha <l-m>l-għeruq</l-m> fil-forom bikrin <l-m>tat-true</l-m> crime, b’sensiliet bħal <em>Crimewatch</em> <l-m>tal-BBC</l-m>, fejn <l-m>l-udjenzi</l-m> kienu mistidnin jikkontribwixxu biex jgħinu <l-m>fl-investigazzjonijiet</l-m> veri <l-m>tal-pulizija</l-m>. Illum, jinteressana inqas li naraw <l-m>ir-reat</l-m> solvut, u iktar li nagħmluha aħna <l-m>tad-ditektiv</l-m>. <em>Crimewatch</em> kien notevoli mhux biss għall-effettività tiegħu — wieħed minn kull ħames każijiet li ntwerew fuq <l-m>il-programm</l-m> allegatament spiċċaw f’kundanna — iżda għat-trawwim ta’ sens ta’ dmir pubbliku għall-ġustizzja. <l-m>Sal-2017</l-m>, madankollu, <l-m>il-programm</l-m> kien ġie kkanċellat minħabba li <l-m>n-numru</l-m> ta’ telespettaturi kien naqas sew: hekk kif żdiedu <l-m>l-pjattaformi</l-m> tal-istreaming, li offrew <l-m>lill-udjenzi</l-m> l-opportunità li jibbinġjaw programmi <l-m>tat-true</l-m> crime skont <l-m>l-iskeda</l-m> tagħhom personali, u mbagħad jitilgħu fuq <l-m>il-pjattaformi</l-m> diġitali biex jiflu kull dettall.</p>
<p>Issa għandna diskussjonijiet fuq <l-m>il-midja</l-m> soċjali, teoriji u threads bla tmiem fuq Reddit, videos fuq Tiktok, u diskorsi fuq Facebook u X, fejn <l-m>l-udjenzi</l-m> jagħmluha ta’ ditektiv <l-m>mis-salott</l-m> tagħhom stess, jiskrutinizzaw <l-m>id-delitti</l-m> mill-iskrins tagħhom. Din ilbidla tirrifletti ingaġġament performattiv, fejn <l-m>it-telespettaturi</l-m> m’għadhomx biss konsumaturi <l-m>tal-kontenut</l-m> iżda parteċipanti f’logħba bla tarf ta’ Cluedo. <l-m>Il-kriminalità</l-m> saret saff ieħor <l-m>tal-ispettaklu</l-m>, fejn <l-m>l-agħar</l-m> terruri <l-m>tad-dinja</l-m> jsiru divertiment, u <l-m>r-rwol</l-m> tad-ditektiv jiġi bħal forma ġdida ta’ identità. Minflok ma jsibu ġustizzja reali, <l-m>it-telespettaturi</l-m> jintwerew spettaklu ta’ ġustizzja, li jisfrutta <l-m>l-ġuħ</l-m> kulturali kemm għall-voyeuriżmu, kif ukoll għall-kontroll. B’<l-m>dal-mod</l-m>, <l-m>il-kultura</l-m> tad-ditektivs tirrifletti <l-m>l-kultura</l-m> tas-sorveljanza: <l-m>it-tnejn</l-m> jistidnuna nosservaw, nanalizzaw, u nħossuna involuti — filwaqt li <l-m>fl-aħħar</l-m> mill-aħħar iżommuna marbutin <l-m>mal-ispettaklu</l-m>, maqtugħin minn bidla jew riżoluzzjoni ġenwina.</p>
<p>Din <l-m>il-kultura</l-m> kompliet tissaħħaħ <l-m>bil-fenomenu</l-m> ta’ investigaturi DIY li jiffissaw f’kull delitt — u saħansitra anki <l-m>fl-identitajiet</l-m> tan-nies. Hawn <l-m>l-hekk</l-m> imsejħa “travestigaturi” li jiddedikaw ħinhom biex jiskopru liema ċelebritajiet huma segretament trans. Wara <l-m>t-traġedja</l-m> li seħħet <l-m>fl-iskola</l-m> elementari f’Sandy Hook, Connecticut, fejn <l-m>fl-2012</l-m> żagħżugħ ta’ għoxrin sena qatel 26 persuna, għoxrin minnhom tfal żgħar, dawn <l-m>l-investigaturi</l-m> DIY iffullaw biex “jikxfu <l-m>l-verità</l-m>” — għax kienu konvinti li <l-m>l-massakru</l-m> kien manifatturat. Dan hu prodott ta’ dinja fejn <l-m>ir-realtà</l-m> nnifisha saret suspettuża. Minflok irawmu inkjesta ġenwina, dawn <l-m>l-“investigazzjonijiet</l-m>” DIY jgħawġu <l-m>l-fatti</l-m> u jimmanifatturaw saffi ġodda ta’ qerq, li jikkonvertu tbatija reali fi spettaklu għall-konsum diġitali. Hawnhekk, <l-m>il-“gwerra</l-m> fuq <l-m>is-sinifikat</l-m>” ta’ Klein narawha <l-m>bis-sħiħ:</l-m> kull storja u kull persuna hi evidenza potenzjali għal xi plott xellerat. Dan ibiddel <l-m>l-avvenimenti</l-m> traġiċi u <l-m>l-ħajjiet</l-m> personali f’ħaġa moħġaġa li trid tiġi solvuta, u b’hekk iddur <l-m>ir-rota</l-m> tal-ekonomija mibnija fuq <l-m>il-clicks</l-m> u <l-m>l-ingaġġament</l-m> diġitali; fejn <l-m>ir-realtà</l-m> kontinwament magħmula <l-m>mill-ġdid</l-m> biex taqbel <l-m>mal-loġika</l-m> konspiratorja.</p>
<p>Dawn <l-m>l-ispettakli</l-m> jagħmluna kompliċi, u jkomplu jgħarrquna <l-m>fil-ħtija</l-m>. Insegwu dawn <l-m>id-drammi</l-m>, <l-m>mit-true</l-m> crime <l-m>sat-teoriji</l-m> ta’ konfoffa u <l-m>l-investigazzjonijiet</l-m> DIY, u nsiru parti <l-m>mill-makkinarju</l-m> tagħhom. <em>Baby Reindeer</em> jirrifletti sew din <l-m>id-dinamika:</l-m> l-istorja ta’ Richard Gadd tesplora <l-m>l-involviment</l-m> ikkumplikat tiegħu stess <l-m>mal-istalker</l-m> tiegħu, Martha, iżda wkoll tagħna <l-m>l-udjenza</l-m>, kompliċi <l-m>fl-esponiment</l-m> pubbliku tagħha. Inħossuna ġusti, saħansitra superjuri, bħallikieku qed “nieħdu pożizzjoni kontra <l-m>l-​istalking</l-m>”<span class="pull">;</span> imma nsiru stalkers aħna wkoll.</p>
<p><l-m>Il-kultura</l-m> ta’ investigazzjonijiet DIY u umiljazzjoni pubblika tibdel <l-m>il-ħtija</l-m> minn emozzjoni privata għal prestazzjoni pubblika. Fuq <l-m>l-internet</l-m>, <l-m>il-ħtija</l-m> ssir kwistjoni inqas ta’ trażgressjoni personali u iktar ta’ ġudizzju amministrattiv — immaniġġjat <l-m>mill-kollettiv</l-m> li jiddeċiedi min jistħoqqlu kastig. Billi nieħdu sehem f’dawn <l-m>l-ispettakli</l-m>, nipparteċipaw f’sistema li tikkapitalizza fuq <l-m>il-ħtija</l-m>, fejn <l-m>il-kompliċità</l-m> tagħna hi assikurata permezz <l-m>tal-ġudizzju</l-m> morali, kondiviż <l-m>mal-bqija</l-m> tas-soċjetà. Hekk, <l-m>il-ħtija</l-m> ssir inkorporata <l-m>fin-nisġa</l-m> istituzzjonali u soċjali, biċċa ċentrali <l-m>tal-ekonomija</l-m> libidinali li tgħaqqad <l-m>in-nies</l-m> flimkien — bħal fi struttura <l-m>tal-familja</l-m>, fejn <l-m>il-ħtija</l-m> tinforza <l-m>l-konformità</l-m> u <l-m>d-dominanza</l-m>.</p>
<p>Din <l-m>il-kultura</l-m> ta’ sorveljanza u ħtija żviluppat <l-m>fl-istess</l-m> żmien ta’ aċċellerazzjoni <l-m>tal-kapitaliżmu</l-m> finanzjarju u <l-m>d-dejn</l-m> tal-massa, u ħolqot soċjetà fejn <l-m>il-ħtija</l-m> u <l-m>d-dipendenza</l-m> ekonomika jimxu id f’id. Hekk kif <l-m>id-dejn</l-m> iżomm <l-m>lill-individwi</l-m> maqbudin <l-m>fis-sistema</l-m> finanzjarja, <l-m>il-ħtija</l-m> żżomm <l-m>il-kontroll</l-m> soċjali, u żżomm <l-m>ir-relazzjonijiet</l-m> tal-poter intatti. Aħseb, pereżempju, <l-m>fil-ħtija</l-m> li tħoss meta ċċempel sick <l-m>ix-xogħol</l-m>, anki meta tkun veru marida: din <l-m>il-ħtija</l-m> tafferma b’mod sottili <l-m>d-dominanza</l-m> ta’ min iħaddmek.</p>
<p>Din <l-m>l-istruttura</l-m> tirrikjedi sagrifiċċji regolari — il-bdabad <l-m>tal-espjazzjoni</l-m> magħżulin biex jassorbu <l-m>l-ħtija</l-m> komunitarja. Billi nimxu minn skandlu għall-ieħor, insibu serħan temporanju, eżorċiżmu morali li jħalli <l-m>s-sistema</l-m> taħdem. Dawn <l-m>is-sagrifiċċji</l-m> jippermettulna nisfugaw <l-m>il-ħtija</l-m> tagħna fuq individwi jew gruppi, waqt li jistabbilizzaw <l-m>is-sens</l-m> kollettiv ta’ ordni morali u jsaħħu <l-m>l-istrutturi</l-m> ta’ sorveljanza, ġudizzju, u poter li jżommuna mxekkla <l-m>mal-ispettaklu</l-m>.</p>
<p><l-m>Il-Big</l-m> Brother ta’ Orwell evolva f’xi ħaġa iktar insidjuża: <l-m>il-pubbliku</l-m> nnifsu. Issa, <l-m>il-ħarsa</l-m> ​​hi kollettiva; m’għadhiex osservatur wieħed imma <l-m>l-għajnejn</l-m> imxerrda <l-m>tal-ispettaturi </l-m>— l-Ieħor <l-m>il-kbir</l-m> ifframmentat u li jgawdi — jiċċajta, jiċċaċċra, jiġġudika, u joffri mħabba miżera permezz ta’ likes, shares, u retweets. Din mhix imħabba sigura u dejjiema; hi validazzjoni instabbli, approvazzjoni li ġġiegħlek tistinka kontinwament għar-rilevanza, timbuttak biex tadotta <l-m>l-aħħar</l-m> moda, tesprimi opinjonijiet fuq <l-m>il-palk</l-m> dinji diġitali, u tinkorpora kwalunkwe virtù jew vizzju skont xi jkun in voga. Li tkun maħbub f’dan <l-m>l-ambjent</l-m> ifisser li trid tkun dejjem adattabbli, tkun taf <l-m>il-kodiċijiet</l-m>, u twettaqhom tajjeb. Trid tkun brat. Trid tkun demure. Trid tkun skibidi.</p>
<p>Din <l-m>il-kultura</l-m> performattiva torbot direttament ma’ modi oħra ta’ konsum. <l-m>Il-fast</l-m> fashion, pereżempju. Ħaddiema pajjiżi ’l &nbsp;bogħod minn hawn jaħdmu biex jipproduċu ħwejjeġ perpura li jispiċċaw mormija malli tasal <l-m>il-moda</l-m> li jmiss. <l-m>L-istess</l-m>, nies li darba ġibdu <l-m>l-ħarsa</l-m> pubblika, bħal Martha f’<em>Baby Reindeer</em>, jintremew <l-m>fir-radam</l-m> kulturali hekk kif jaslu <l-m>l-għajb</l-m> jew <l-m>l-ossessjoni</l-m> li jmiss. F’dinja fejn <l-m>l-attenzjoni</l-m> hija <l-m>l-munita</l-m> l-iktar siewja, <l-m>l-individwi</l-m> huma kkunsmati, iġġudikati u mormija <l-m>bl-istess</l-m> insensittività daqslikieku kienu xi mini-skirt <l-m>tal-polyester</l-m>.</p>
<p>Għalkemm <l-m>ir-rabta</l-m> bejn <l-m>il-ħtija</l-m> u <l-m>d-dejn</l-m> hija waħda qadima, <l-m>fl-ideoloġija</l-m> kapitalista dawn jitħabblu b’mod iktar komplet minn qatt qabel. Ilkoll nirtu dejn eżistenzjali — aħna midjunin lejn <l-m>il-ġenituri</l-m> tagħna, lejn <l-m>l-antenati</l-m> tagħna, lejn <l-m>l-ordni</l-m> simbolika li tippreċedina: <l-m>il-lingwa</l-m> u <l-m>s-sistemi</l-m> ta’ sinifikat li jagħtuna postna <l-m>fid-dinja</l-m>. Nitwieldu b’dejn li qatt ma nistgħu nħallsu lura <l-m>bis-sħiħ</l-m>. Biss, illum jgħidulna li <l-m>l-uniku</l-m> dejn li għandna huwa flus.</p>
<p>F’<em>Heroes: Mass Murder and Suicide</em>, Franco “Bifo” Berardi jgħid hekk: “<l-m>Id-dejn</l-m> sar speċi ta’ saħta metafiżika. Fi ħdan dan <l-m>id-dejn</l-m> metafiżiku, <l-m>il-flus</l-m>, <l-m>il-lingwa</l-m> u <l-m>l-ħtija</l-m> huma kollha marbutin flimkien. <l-m>Id-dejn</l-m> huwa <l-m>l-ħtija</l-m>, u bħala ħtija qed jidħol <l-m>fid-dominju</l-m> tal-inkonxju, fejn <l-m>il-flus</l-m> jittraduċu <l-m>l-oġġetti</l-m> kollha f’xulxin.<span class="pullsemi">”</span> F’din <l-m>l-iskema</l-m>, li tkun midjun ifisser li tkun ħati, u <l-m>l-loġika</l-m> mifruxa <l-m>tal-kapitaliżmu</l-m> finanzjarju tittraduċi <l-m>r-relazzjonijiet</l-m> u <l-m>l-obbligi</l-m> kollha b’lingwaġġ ta’ skambju tranżazzjonali. <l-m>L-għajta</l-m> familjari ta’ “jien ma nafek xejn” — m’iniex midjun miegħek — saret <l-m>il-mantra</l-m> kulturali tagħna, <l-m>il-ġustifikazzjoni</l-m> biex nittrattaw lil ħaddieħor b’distakk, anki b’moħqrija. Din <l-m>l-ideoloġija</l-m> tfassal <l-m>mill-ġdid</l-m> ir-relazzjonijiet soċjali ordinarji bħala “xogħol emozzjonali”<span class="pull">,</span> u tpinġi <l-m>l-kompassjoni</l-m> u <l-m>l-empatija</l-m> bħala tensjonijiet bla bżonn. <l-m>L-egoiżmu</l-m> issa jsir “self care”<span class="pull">,</span> u aħna mħeġġa neħilsu minn kull min ma jserviniex; biex inneħħu minn ħajjitna lil dawk li mhux se jgħinuna nimxu ’l &nbsp;quddiem. <l-m>Dil-mentalità</l-m> korrużiva tittrasforma <l-m>r-relazzjonijiet</l-m> umani fi tranżazzjonijiet, fejn <l-m>il-familja</l-m> biss jistħoqqilha <l-m>l-lealtà</l-m> tagħna (u ġieli lanqas <l-m>il-familja)</l-m>. <l-m>L-idea</l-m> li aħna obbligati nieħdu ħsieb anki <l-m>lill-barrani</l-m> ssir skandaluża, antitetika għan-narrattiva neoliberali li tqabbel <l-m>il-valur</l-m> soċjali <l-m>mal-utilità</l-m>.</p>
<p class="break"><span class="initial"><span class="dropcap drop-A">A</span>llura</span> hemm xi risposta xierqa għal dan <l-m>il-kjass</l-m> ta’ <em>Baby Reindeer</em>? Kif nistgħu ninħelsu <l-m>mill-binarju</l-m> tal-ħtija u <l-m>l-innoċenza</l-m> li <l-m>n-neoliberaliżmu</l-m> jisfrutta b’mod tant effettiv? <l-m>Fil-pajsaġġ</l-m> neoliberali, kif jargumenta Berardi, <l-m>is-soċjetà</l-m> m’għadhiex tirrikonoxxi kategoriji bħal ħaddiema u kapitalisti jew sfruttaturi u sfruttati. Minflok, nibqgħu b’dikotomija brutali ta’ “rebbieħa” u “telliefa”<span class="pull">,</span> iffurmata <l-m>mill-kunċett</l-m> ta’ għażla naturali. Din <l-m>il-filosofija</l-m>, adattata għall-kompetizzjoni <l-m>fis-suq</l-m>, infiltrat kull relazzjoni soċjali, billi tiddikjara li jekk int b’saħħtek u intelliġenti, tirnexxi; u jekk ma tirnexxix, ħaqqek <l-m>id-destin</l-m> tiegħek. Biex ninħelsu minn din <l-m>is-sistema</l-m>, irridu nimmaġinaw <l-m>mill-ġdid</l-m> xi jfisser li nagħmlu għażliet morali. Kant qal li <l-m>l-moralità</l-m> vera nikkonfrontawha meta nkunu ffaċċjati b’għażliet impossibbli — mumenti fejn m’hemmx tweġiba ċara “tajba” jew “ħażina”<span class="pull">.</span> F’dawn <l-m>il-mumenti</l-m>, aħna mġiegħla nikkonfrontaw <l-m>il-limiti</l-m> taċ-ċertezzi etiċi tagħna, <l-m>il-postijiet</l-m> fejn <l-m>il-liġi</l-m> tonqos milli tiggwidana b’mod sinifikanti. Mumenti bħal dawn jirrikjedu deċiżjonijiet radikali u suġġettivi, bħal meta nistaqsu jekk liġi li tikkriminalizza <l-m>lin-nies</l-m> kwir jew <l-m>lin-nisa</l-m> tistax qatt tkun verament morali. <l-m>Il-moralità</l-m>, allura, mhix meta nsegwu regoli stabbiliti iżda meta ninnavigaw dak li mhux magħruf; fejn irridu naġixxu minn sens ta’ integrità personali iktar milli sempliċiment nikkonformaw.</p>
<p>Minflok nistaqsu, “Kif nista’ nkun tajba?” nistgħu nistaqsu, “Kif nista’ nkun ħielsa?” Kif tosserva <l-m>l-psikanalista</l-m> Jamieson Webster, <l-m>in-nies</l-m> illum spiss ikunu iktar interessati li jieħdu “<l-m>d-deċiżjoni</l-m> t-tajba” milli li jiskopru verament dak li jixtiequ jew jeħtieġu. Influwenzati minn Instagram, TikTok, u <l-m>l-midja</l-m> tas-self-help, spiċċajna biex naraw <l-m>il-moralità</l-m> bħala sett ta’ għażliet performattivi iktar milli niġru wara <l-m>l-libertà</l-m> personali. Iżda hekk kif Webster u <l-m>l-kollegi</l-m> tagħha josservaw <l-m>fil-klinika</l-m>, din <l-m>il-fissazzjoni</l-m> fuq <l-m>it-“tajjeb</l-m>” ma twassal imkien — li tevita <l-m>l-mistoqsija</l-m> iktar profonda, iktar inkwetanti <l-m>tax-xewqa</l-m>. <l-m>Il-libertà</l-m> vera titlob li nitħabtu <l-m>max-xewqa</l-m> tagħna bħala boxxla, li tiggwidana nagħmlu <l-m>l-għażliet</l-m> li <l-m>l-ebda</l-m> script soċjali ma jista’ jwieġeb.</p>
<p>U <l-m>r-regħxa</l-m> tista’ qatt titqies virtù? Jekk inħarsu lejha mhux bħala għodda għall-kontroll iżda bħala mera għall-etika kollettiva tagħna, niftħu <l-m>l-possibbiltà</l-m> għal trasformazzjoni ġenwina. Immaġina regħxa li tqanqalna biex naġixxu mhux b’ġudizzju iżda b’solidarjetà — regħxa li ġġegħelna nikkonfrontaw <l-m>il-kompliċità</l-m> tagħna <l-m>fil-ħsara</l-m> sistemika u tispirana biex nimxu kontra <l-m>l-ġenoċidju</l-m>, <l-m>l-inġustizzja</l-m> fil-klima, <l-m>il-brutalità</l-m> tal-pulizija, jew <l-m>ir-razziżmu</l-m>. Din <l-m>ir-regħxa</l-m> hi differenti minn dik punittiva <l-m>tal-kapitaliżmu</l-m> tas-sorveljanza, li sempliċiment isaħħaħ <l-m>l-istatus</l-m> quo; hi regħxa mwielda minn responsabbiltà kondiviża għad-dinja li qed insawru, rikonoxximent li aħna lkoll magħqudin <l-m>fid-destin</l-m> ta’ xulxin. Regħxa immaġinata <l-m>mill-ġdid</l-m> tista’ tkun katalist biex ninqatgħu <l-m>mill-binarju</l-m> ta’ rebbieħa/telliefa u nżarmaw <l-m>il-ġibda</l-m> li għandu <l-m>l-ispettaklu</l-m> fuqna. Din hi regħxa li tgħaqqadna flimkien iktar milli tiżolana — tħeġġiġna lejn dinja fejn <l-m>il-libertà</l-m> hija possibbli, fejn <l-m>l-għażliet</l-m> tagħna mhumiex marbutin ma’ ġudizzju superfiċjali iżda infurmati minn empatija, xewqa, u sens ta’ konnessjoni ma’ ħutna bnedmin. Jekk inħarsu lejn <l-m>ir-regħxa</l-m> b’mod ġdid bħala stedina għal-libertà, nistgħu nsibu ħruġ miċ-ċiklu <l-m>tas-sorveljanza</l-m> u lejn umanità ġenwinament liberata u <l-m>kollettiva&nbsp;<span class="end-dot">.</span></l-m></p>
						</section>
					
				
				
				
					<section id="endnote" class="body-text">
						<p><a href="https://www.worldcat.org/title/1285371840">The Shame Machine: Who profits in the new age of humiliation</a> ta’ Cathy O’Neil huwa pubblikazzjoni Crown, 2022. <a href="https://search.worldcat.org/title/1390109448">Doppelgänger: A trip Into the mirror world</a> ta’ Naomi Klein huwa pubblikazzjoni Allen Lane, 2023. <a href="https://search.worldcat.org/title/1090295374">Why <l-m>Can’t</l-m> We Sleep?</a> ta’ Darian Leader huwa pubblikazzjoni Penguin, 2019. <a href="https://search.worldcat.org/title/socit-du-spectacle/oclc/901191111">La Société du Spectacle</a> ta’ Guy Debord huwa pubblikazzjoni <l-m>Buchet-Chastel</l-m>, 1967. Traduzzjoni <l-m>bl-Ingliż</l-m> hija <a href="https://www.marxists.org/reference/archive/debord/society.htm">disponibbli online</a>. <l-m>Fl-1973</l-m>, Debord idderieġa film ibbażat fuq <l-m>il-ktieb</l-m> tiegħu. Diversi stills minn <l-m>dal-film</l-m> qed jintużaw għall-pubbliċità ta’ dan <l-m>l-esej</l-m>. <a href="https://search.worldcat.org/title/879582526">Heroes: Mass Murder and Suicide</a> ta’ Franco “Bifo” Berardi huwa pubblikazzjoni Verso, 2015. Das Kapital: Kritik der politischen Ökonomie ta’ Karl Marx kien ippubblikat minn Otto Meisner, 1867. Huwa tradott f’bosta lingwi u disponibbli online <l-m>bil-</l-m><a href="https://oll.libertyfund.org/titles/das-kapital-kritik-der-politischen-oekonomie-buch-1-1867">Ġermaniż</a>, <l-m>bil-</l-m><a href="https://fr.wikisource.org/wiki/Le_Capital/Texte_entier">Franċiż</a>, <l-m>bl-</l-m><a href="https://www.marxists.org/archive/marx/works/1867-c1/">Ingliż</a>, eċċ. <a href="https://search.worldcat.org//title/1001444157">New Dark Age: Technology and the End of the Future</a> ta’ James Bridle huwa pubblikazzjoni Verso, 2018. <a href="https://search.worldcat.org//title/315015768">Séminaire X: <l-m>L’angoisse</l-m></a> ta’ Jacques Lacan huwa pubblikazzjoni Éditions du Seuil, 2004. <a href="https://search.worldcat.org/title/954167398">Séminaire XVII: <l-m>L’envers</l-m> de la psychanalyse</a> ta’ Jacques Lacan huwa pubblikazzjoni Éditions du Seuil, 1991. Jien użajt <l-m>it-traduzzjonijiet</l-m> bl-Ingliż, <a href="https://search.worldcat.org/title/872980108">Anxiety</a>, traduzzjoni ta’ A.R. Price (Polity, 2014) u <a href="https://search.worldcat.org/title/67392875">The Other Side of Psychoanalysis</a>, traduzzjoni ta’ R. Grigg (Norton, 2007).</p>
					</section>
				
			</section>
			<section id="grid-max-panel-left-top">
				
				
			
			
		</section>
		<section id="grid-max-panel-left-bottom">
			
			<aside id="publication-history">
				<p>Dan <l-m>ix-xogħol</l-m> ġie ppubblikat għall-ewwel darba <l-m>fl-13</l-m> ta’ Marzu 2025, f’dan <l-m>il-ġurnal</l-m>.</p>
			</aside>
		</section>
		<section id="grid-max-panel-right-bottom">
			
			
			
			
			
				<aside id="letters-solicit">
					<p>Iktbilna dwar dan ix-xogħol fuq <l-m>l-indirizz</l-m>
						<a href="mailto:ittri@aphroconfuso.mt?subject=“Ilkoll Parti mill-Istaġun li Jmiss” ta’ Davinia Hamilton" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
				</aside>
			
		</section>
	</div>
	
	
</article>
<aside class="promos-container end-promos" data-track-content data-content-name="Promos tal-qiegħ" data-content-piece="Ilkoll Parti mill-Istaġun li Jmiss">
	
	
	
	
	<ul class="promo-list">
	
	
		


<li >
	<a class="promo  frar promo-esej sequence- story-49" href="/anton-jäger-karl-baldacchino-kollox-iperpolitiku-ġenealoġija-tal-preżent/" onclick="analytics(['trackEvent', 'Promo', 'minn: Ilkoll Parti mill-Istaġun li Jmiss', 'għal: Kollox Iperpolitiku: Ġenealoġija tal-preżent', 1]);">
		
			<header>
	<ul>
		
			<li class="header-label">Frar 2024</li>
		
		
			<li class="header-label collection-slug collection-2">
				Indħil Barrani
			</li>
		
	</ul>
	
	
		
			<h1>
				Kollox Iperpolitiku
				
			</h1>
		
	
	

	
	<h2>
		
		
			<span class="author">Anton Jäger</span>
			<span class="translator">(tr Karl Baldacchino)</span>
		
	</h2>





	
</header>

			
			<div class="body-text">
				
					<p>Ir-ritratti huma ta’ lwien jgħajtu, kważi fluworexxenti. <l-m>It-tema</l-m> li tgħaqqadhom hi “<l-m>l-imħabba</l-m>”<span class="pull">.</span> F’ritratt jismu Love (hands in hair), mara b’xagħar aħmar u għajnejha magħluqin hija miżmuma minn par idejn maskili li jilħquha minn barra <l-m>l-bordura</l-m>. F’ritratt ieħor raġel b’ġakketta <l-m>tal-jeans</l-m> qed jiżfen waħdu, kważi qed ilaħħaq għal id <l-m>fil-qrib</l-m>. F’Love (hands praying), mara b’għajnejha magħluqin torbot idejha f’nofs folla clubbers. Bħallikieku f’ritwal sekulari, timmedita <l-m>fl-anonimità</l-m> tad-diskoteka. <l-m>In-nies</l-m> fir-ritratt jiżfnu ma’ mużika maħluqa fuq <l-m>il-bażi</l-m> ta’ ħsejjes li jarmi <l-m>l-makkinarju</l-m> industrijali ta’ Detroit u Manchester, <l-m>il-bliet</l-m> tewmin li welldu <l-m>t-tekno</l-m>.
Fl-1989, però — is-sena li fiha ttieħdu dawn <l-m>ir-ritratti </l-m>— il-magni m’għadhomx jaħdmu. Ħafna minnhom ċkienu jew ġew irrilokati lejn iċ-Ċina, filwaqt li <l-m>l-bliet</l-m> tewmin <l-m>tat-tekno</l-m> ġew deindustrijalizzati. Waqt li kienet qed tivvjaġġa ġo megabelt Ċiniża xi snin qabel, <l-m>il-fotografa</l-m> Ġermaniża Hilla Becher innotat <l-m>l-assemblaġġ</l-m> mill-ġdid ta’ kopja ta’ mitħna <l-m>tal-azzar</l-m> li darba ġibdet <l-m>fl-Ewropa</l-m>. Issa, <l-m>iż-żgħażagħ</l-m> fir-ritratti <l-m>tal-ħajja</l-m> ta’ billejl ta’ Wolfgang Tillmans jiżfnu biex jippruvaw ixejnu <l-m>l-industrija</l-m>, <l-m>il-politika</l-m> u <l-m>l-istorja</l-m> nfisha. Ta’ min jinnota <l-m>ż-żmien</l-m> u <l-m>l-post</l-m> tar-ritratti ta’ Tillmans. Jiddokumentaw Londra taħt Thatcher u Berlin waqt li <l-m>l-Ħajt</l-m> nieżel. Lejn <l-m>il-Lvant</l-m>, <l-m>is-soċjaliżmu</l-m> statali qed joqrob <l-m>il-kollass</l-m>. <l-m>Il-kapitaliżmu</l-m> globali huwa trijonfanti. <l-m>Id-deindustrijalizzazzjoni</l-m> tal-Punent qed taċċellera. <l-m>Fl-istess</l-m> sena li <l-m>x-xjenzat</l-m> politiku Amerikan Francis Fukuyama ppubblika <l-m>l-esej</l-m> leġġendarja tiegħu dwar “<l-m>it-tmiem</l-m> tal-istorja” <l-m>fin-National</l-m> Interest, <l-m>il-kamera</l-m> ta’ Tillmans issa ssir xhieda ta’ eżerċizzju ta’ amnesija kollettiva: tentattiv biex jitkeċċew <l-m>l-ispettri</l-m> ideoloġiċi <l-m>tas-seklu</l-m> li għadda u <l-m>bil-kwiet</l-m> nimxu lejn utopja privata. Żmien <l-m>il-“postpolitika</l-m>” infetaħ.</p>
				
			</div>
		
	</a>
	
	<aside class="promo-aside story-aside-49">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li >
	<a class="promo  mejju promo-poezija sequence- story-61" href="/jasmine-bajada-lil-poeta-li-qalli-li-qed-jikteb-bħal-wieħed-vera-xiħ-dan-l-aħħar/" onclick="analytics(['trackEvent', 'Promo', 'minn: Ilkoll Parti mill-Istaġun li Jmiss', 'għal: lil poeta li qalli li qed jikteb bħal wieħed vera xiħ dan l-aħħar ', 2]);">
		
			<header>
	<ul>
		
			<li class="header-label">Mejju 2024</li>
		
		
	</ul>
	
	
		
			<h1>
				lil poeta li qalli li qed jikteb bħal wieħed vera xiħ dan <l-m>l-aħħar </l-m>
				
			</h1>
		
	
	

	
	<h2>
		
		
			
			
				
					
						<span class="author">Jasmine Bajada</span>
					
					
	</h2>





	
</header>

			
			<div class="body-text poetry">
				
					<p>il-kliem li ktibtli dalgħodu m’hediex.<br/>għadni nhewden x’messni għedt<br/>biex niskonġr’hom minn għadmek — <br/>minn leħnek. bexxaqtli tieqa bihom;<br/>ilmaħtek bilqiegħda fil-kamra, waħdek,<br/>diqitek tidwi fil-vojt għammieq.<br/>Mill-bogħod, imbagħad, ġew il-vrus…<br/>qaluli li inti, poeta, m’għadekx tħożż hekk,<br/>għall-gost. issa li qbadt ir-ritmu taċ-ċinju<br/>tixtieqek għadek bilbla tgħanni binhar.<br/>tibżax: l-istrument għadu f’idejk bla trab.<br/>u inti bħal wieħed vera xiħ li jinsa kollox,<br/>ank’isem ommu, qabel jinsa kif jaqbad<br/>dak l-argunett ta’ dari. titnih kif titnih,<br/>ħa jdoqqlok ħelu, sabiħ.</p>
				
			</div>
		
	</a>
	
	<aside class="promo-aside story-aside-61">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li  class="multiple-episodes episode-10">
	<a class="promo  ottubru promo-djarju sequence-3 story-94 is-episode" href="/warren-bartolo-djarju-2024-09-05-nirrealizza-li-ma-nafx-nixtieqx-inkompli-ngħix-ħajti-waħdi/" onclick="analytics(['trackEvent', 'Promo', 'minn: Ilkoll Parti mill-Istaġun li Jmiss', 'għal: Djarju #10 Warren Bartolo', 3]);">
		
			<header>
	<ul>
		
			<li class="header-label">
				<span class="header-djarju">Djarju</span>
				
					<span class="subject-date">05.09.2024</span>
				
			</li>
		
		
	</ul>
	
	
		
	
	

	
	<h2>
		
		
			
			
				
					
						<span class="author">Warren Bartolo</span>
					
					
	</h2>





	
		<h3>
			
			
			Nirrealizza li ma nafx nixtieqx inkompli ngħix ħajti waħdi
		</h3>
	
</header>

			
			<div class="body-text">
				
					<p>Fis-sena 1976, Andy Warhol beda jżomm <l-m>id-djarju</l-m> tiegħu billi jiddettah <l-m>lill-kittieba</l-m> Pat
Hackett (is-segretarja <l-m>tal-Factory)</l-m> fuq <l-m>it-telefown</l-m> u baqa’ sejjer hekk ħdax-il sena. <l-m>Bl-istess</l-m> mod, David Wojnarowicz ipprefera jiddetta <l-m>d-djarju</l-m> tiegħu milli jiktbu. Huwa rreġistra leħnu waqt li qed jitkellem fuq <l-m>l-audio</l-m> tape <l-m>mill-1981</l-m> sal-1989. Iktar tard, dawn ġew ippubblikati bħala Weight of The Earth. B’kollox irrekordja ħdax-il djarju audio tape, <l-m>mill-1981</l-m> sal-1982, imbagħad reġa’ beda <l-m>fl-1988</l-m> sal-1989. “Qed inpejjep sigarett u nistenna li xagħri jinxef, nipprova nifhem <l-m>x’se</l-m> nagħmel.<span class="pullsemi">”</span> Xewqa li <l-m>d-djarju</l-m> tiegħi niddettah ukoll; nimxi u nikteb, nimxi u niddetta <l-m>d-djarju</l-m>.</p>
				
			</div>
		
	</a>
	
	<aside class="promo-aside story-aside-94">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
</ul>

</aside>
<script>
	audioUrls = {
		"songs": []
	} || null;
	author = "Davinia Hamilton" || null;
	collections = "" || null;
	issueMonth = "marzu" || null;
	issueMonthYear = "marzu-2025" || null;
	pageReportingTitle = "Ilkoll Parti mill-Istaġun li Jmiss" || null;
	reportingTitle = pageReportingTitle || null;
	podcastUrl = null || null;
	sequenceEpisodeNumber = null || null;
	sequenceEpisodeTitle = null || null;
	storyId = "125" || null;
	storyType = "Esej" || null;
	pageTitle = "Ilkoll Parti mill-Istaġun li Jmiss" || null;
	translator = null || null;
	wordcount = 6262 || null;
</script>


			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau"/>
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe id="newsletter" class="newsletter-iframe-regular" src="https://aphroconfuso.mt/newsletter-redirect/subscription/form#" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-dark" src="https://aphroconfuso.mt/newsletter-redirect/subscription/form#|#201e1d|#908984|0|442093344ewr" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-contrast" src="https://aphroconfuso.mt/newsletter-redirect/subscription/form#|#000000|#ffffff|0|442093344ewr" scrolling="no" title="Abbona fin-newsletter"></iframe>

					</section>
				</div>
			
			<footer data-track-content data-content-name="Footer" data-content-piece="davinia-hamilton-ilkoll-parti-mill-istaġun-li-jmiss">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			
			
			<li><a href="https://whatsapp.com/channel/0029VaysAKP7z4kZHDKdZ71J" rel="me">WhatsApp</a></li>
			<li><a href="https://aphroconfuso.bsky.social/">Bluesky</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
			
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email">
			<a href="mailto:l-edituri@aphroconfuso.mt" class="email">l-edituri@aphroconfuso.mt</a>
		</div>
		<div class="hide-mobile choose-theme choose-theme-footer">
			<a id="theme-regular-footer" role="button" tabindex="4">s</a>
			<a id="theme-dark-footer" role="button" tabindex="5">m</a>
			<a id="theme-contrast-footer" role="button" tabindex="6">c</a>
			<a id="theme-system-footer" role="button" tabindex="7">p</a>
		</div>
		<div id="copyright"><a href="/drittijiet/" class="copyright">&copy; 2023-2025 Aphroconfuso et al</a></div>
		<div id="qrcode"><img src="/img/qr/davinia-hamilton-ilkoll-parti-mill-istaġun-li-jmiss.png" width="180" height="180" alt="QR code" /></div>
		<div id="url">https://aphroconfuso.mt/davinia-hamilton-ilkoll-parti-mill-istaġun-li-jmiss/</div>
	</nav>
</footer>

		</div>
		<aside id="scroll-tools" class="monthly-outlined">
			<p>
				<span id="progress">
					<!-- --></span></p>
		</aside>
	</body>
</html>
