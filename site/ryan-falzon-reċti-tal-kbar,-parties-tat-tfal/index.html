<!doctype html>
<html lang="mt" translate="no">

	<head>
		<title>Ryan Falzon: Reċti tal-Kbar, Parties tat-Tfal · Aphroconfuso</title>
		<meta content="black" name="apple-mobile-web-app-status-bar-style">
		<meta content="I am writing about my experiences as a naval navel-gazer." name="description">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta http-equiv="Content-Type" content="text/html;charset=UTF-8">
		<meta name="msapplication-TileColor" content="#da532c">
		<meta name="theme-color" content="#f9f9f6">
		<link rel="apple-touch-icon" sizes="180x180" href="/images/icons/apple-touch-icon.png">
		<link rel="icon" type="image/png" sizes="16x16" href="/images/icons/favicon-16x16.png">
		<link rel="icon" type="image/png" sizes="32x32" href="/images/icons/favicon-32x32.png">
		<link rel="manifest" href="/images/icons/manifest.json">
		<link rel="mask-icon" href="/images/icons/safari-pinned-tab.svg" color="#5bbad5">

		<link rel="preconnect" href="https://fonts.googleapis.com">
		<link rel="preconnect" href="https://fonts.gstatic.com" crossorigin>
		<link href="https://fonts.googleapis.com/css2?family=Alegreya+SC:ital,wght@0,400;0,500;0,700;0,800;0,900;1,400;1,500;1,700;1,800;1,900&family=Alegreya+Sans+SC:ital,wght@0,100;0,300;0,400;0,500;0,700;0,800;0,900;1,100;1,300;1,400;1,500;1,700;1,800;1,900&family=Alegreya+Sans:ital,wght@0,100;0,300;0,400;0,500;0,700;0,800;0,900;1,100;1,300;1,400;1,500;1,700;1,800;1,900&family=Alegreya:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&family=Cinzel+Decorative:wght@400;700;900&family=Cinzel:wght@400;500;600;700;800;900&family=Fira+Sans+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Fira+Sans+Extra+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Fira+Sans:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Noto+Naskh+Arabic&family=Sofia+Sans+Semi+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Vollkorn:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&display=swap" rel="stylesheet">

		<link rel="stylesheet" href="/css/style-ed453981.css">
		<script src="/js/script-1.js" defer></script>
		<script>
			var _paq = window._paq = window._paq || [];
			/* tracker methods like "setCustomDimension" should be called before "trackPageView" */
			_paq.push(['trackPageView']);
			_paq.push(['enableLinkTracking']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', '1']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav story">
		<a id="skip" href="#skipto">Mur għall-kontenut propju</a>
		<nav id="top-nav">
			<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
			<input id="menu-toggle" type="checkbox" />
			<label class='menu-button-container' for="menu-toggle">
				<div class='menu-button'></div>
			</label>
			<menu>
				<li><a href="/appuntamenti">Appuntamenti</a></li>
				<li><a href="/kontributuri">Kontributuri</a></li>
				<li><a href="/podcast">Podcast</a></li>
				<li class="hide-laptop">&nbsp;</li>
				<li><a href="/newsletter">Newsletter</a></li>
				<li><a href="/dwarna">Dwarna</a></li>
				<li><a href="/bookmarks">Bookmarks</a></li>
				<li id="text-size-adjust" class="hide-laptop"><a href="#">a</a><a href="#">a</a><a href="#">a</a><a href="#">a</a><a href="#">a</a></li>
			</menu>
		</nav>
		<main id="skipto">
			

<article class="mejju-2023">
	<header>
		<h5><a href="/appuntamenti/mejju-2023/">Mejju 2023</a></h5>
		<h1>Reċti tal-Kbar, Parties tat-Tfal</h1>
		<h2>
			
				<a href="/ryan-falzon">Ryan Falzon</a>
			
		</h2>
	</header>
	<div class="container">
		<section class="grid-max-panel-left-top">
			
			
		</section>
		<section class="grid-max-panel-right-top">
			
		</section>
		<div class="grid-body">
			
			
				<section id="body-text" class="body-text">
					<p><span class="initial"><span class="dropcap drop-K">K</span>elli</span>&nbsp; f’moħħi nagħmel daqsxejn ta’ proġett <u>is-sena</u> <u>d-dieħla</u>, ilni ma’ ntella’ xi ħaġa.</p>
<p>Tajjeb, bħalissa hemm <u>il-fondi</u> miftuħin, tista’ tittanta xortik tapplika. </p>
<p>Ta’ min ija, għalkemm <u>il-flus</u> mhux kollox, u saru proġetti <u>mill-aqwa</u> kważi <u>bix-xejn</u>. </p>
<p>Nippjanaw xi ħaġa malajr? </p>
<p>M’għandix aptit illum, pejjipt u qisni sikspenz xaħam ġo karta.</p>
<p>U le, noħduha chill u nħażżu xi ħaġa bejnietna. Dawwar ieħor ara. Jien kelli f’moħħi nagħmlu naqra ta’ reċta, play, performance, xi ħaġa hekk. </p>
<p>Ija, <u>x’ħa</u> nirreċtaw tgħid? </p>
<p>Nirreċtaw Malta.</p>
<p><u>It-titlu</u>: <u>L-effetti</u> <u>tal-ħolma</u> Muscatjana u <u>t-tessut</u> soċjo-politiku <u>tal-gżejjer</u> Maltin <u>fis-sena</u> 2023.</p>
<p>Int tista’ tkun President <u>tar-Repubblika</u> li, waqt li Malta barriera radam, diversions u tumbati b’binjiet imqammla tilgħin u niżlin, int iżżomm sieket, titkellem biss meta jkun propost żvilupp mostruż ieħor, din <u>id-darba</u> <u>fit-triq</u> tiegħek, maġenb <u>id-dar</u> tiegħek, imiss ma’ sormok.</p>
<p>U jien, min ħa nkun?</p>
<p>Int agħmilha ta’ membru <u>tal-Moviment</u> Graffitti li, flok qgħadt tixxaħxaħ <u>Sant’Anton</u> tilgħab ta’ Adam u Eva tippassiġġa <u>fil-Ġnien</u> <u>tal-Eden</u>, mort Kemmuna filgħodu kmieni titfa’ <u>d-deckchairs</u> <u>il-baħar</u> u taħtaf lura <u>l-ispazju</u> pubbliku. Għal <u>dil-parti</u> naħsbu <u>għall-fondi</u> biex inġibu kor professjonali jintona kantaliena Gregorjana “Ħalluhom jaqalgħu lira” <u>mill-bidu</u> <u>sal-aħħar</u> <u>tar-reċta</u>. </p>
<p>Kulħadd irid jaqla’ lira.</p>
<p><u>Tal-grocer</u> jagħtik pakkett ilma ma’ xirja ta’ mitt ewro u jagħmillek timbru logo <u>tal-ħanut</u>, punt ma’ kull għaxar ewro li tonfoq. Iżjed kemm tonfoq iżjed tieħu punti ħa timla <u>l-kartuna</u> u tieħu wieħed sapun <u>tal-platti</u>, riħa agħżel int, f’idejk, <u>għall-gosti</u> tiegħek. <u>L-estate</u> agent iwikkilek kaxxa <u>tal-bricks</u> <u>bis-servizzi</u> mgħoddija ħażin, investiment b’veduta <u>t’għalqa</u> mmarkata <u>għall-bini</u>, blokka kwieta ta’ tnax kollox. Min bena ħa jżomm <u>il-penthouse</u> imma toqgħodx tiffittah, f’każ ta’ ħsara jew diżgwid, hemm inqabbdu maniġer <u>tal-blokka</u>, jiġi minni u jkellmu hu, ħalli <u>l-affarijiet</u> isiru b’serjetà. Tista’ wkoll tiffranka xi ħaġa tixtri minn fuq <u>il-pjanta</u>, <u>il-bennej</u> jaf nutar jagħlaq għajn waħda u avukat jagħlaq oħra. <u>Il-branding</u> agency jbellagħhielek li jagħmillek website tant tajba li tidher <u>l-ewwel</u> <u>fil-lista</u> fuq Google, u titfaċċa fuq kull rokna mbiegħda u mudlama <u>tal-internet</u>. <u>L-interior</u> designer li jidher fuq <u>t-televixin</u> bilqiegħda fuq pultruna sieq fuq sieq ifakkrek b’ton solenni li <u>s-salott</u> li tuża f’okkażjonijiet speċjali qdiem u ta’ min jaqla’ <u>l-kamra</u> <u>mill-qiegħ</u> la qegħdin <u>fiż-żifna</u>, nagħmlu fireplace <u>tal-ġebla</u> Maltija <u>bil-lavur</u> <u>fil-kantuniera</u> u niftħu tieqa żgħira tagħti <u>għall-kċina</u>. Lussu tgħaddi <u>l-ikel</u> b’kumdità meta jkollok <u>il-mistednin</u>. <u>L-irkantatur</u> jiffittak li hu imperattiv ikollok biċċa xogħol ta’ kull artist Malti modern, tiswa kemm tiswa, jekk trid <u>l-istima</u> ta’ kollezzjonist serju. Artisti <u>tas-seklu</u> <u>l-ieħor</u> eh, Gabriel Caruana, Antoine Camilleri, Esprit Barthet, dawk. Ta’ issa, <u>it-tajbin</u>, mur <u>l-istudio</u>, ġib ruħek ta’ pastaż, waqqgħalhom <u>il-prezz</u>, tqammel għal ħamsin ewro, u meta jibdew jiżmagaw u jbulu taħthom jew ikunu taħt <u>it-trab</u>, bigħ <u>bil-għoli</u>. </p>
<p>Ma’ jogħġbunix dawn <u>ir-rwoli</u>. </p>
<p>Mela&hairsp;—&hairsp;</p>
<p>Int irreċta xiħa verġni qatt ma missha raġel, pro-life b’kartellun ta’ embrijun u xemgħa f’idek quddiem <u>il-parlament</u>. Int chef, <u>ir-restorant</u> tiegħek, tikkummenta Malta <u>tal-Maltin</u> u tisloħ <u>lill-ħaddiema</u> barranin. Int oqgħod poġġi <u>l-fjuri</u> u <u>x-xemgħat</u> u <u>r-ritratti</u> fuq <u>il-monument</u> ta’ Daphne. U int, beritta mdeffsa f’rasek, kull tant ħin xkupa kollox <u>fil-karretta</u>. Int, tbigħ <u>il-karozzi</u> second hand <u>bir-Rolex</u> <u>mal-polz</u>, issaqsi <u>lill-klijenti</u> jridux turbo ġo mneħirhom, ħamsin ewro top <u>il-full</u>. Int, ilbes ta’ Baħħu Gazzu u kull tant ħin ħanxar, jaħliiii! Hekk, <u>għall-gost</u>. </p>
<p><u>X’jaħli</u> imma? </p>
<p>Imbagħad ngħidlek f’widnejk. </p>
<p>U jekk xi ħadd isaqsini, <u>x’ngħidlu</u>?</p>
<p>Għidlu li kulħadd jaħli. Anki <u>l-Perit</u> Mintoff kienu jgħidu li jaħli. Int ħaddiem <u>bil-bawżer</u> ma’ sieħbek, issuqu nemla ssaqqu <u>r-roundabouts</u> <u>fis-sebgħa</u> u nofs ta’ filgħodu titkellmu fuq <u>il-ħamiem</u> u <u>n-nisa</u> sbieħ ta’ <em>Sajf Ma’ Gaffiero</em> Productions. Int Indjan tqassam <u>l-ikel</u> <u>bil-mutur</u> isserrep <u>mal-karozzi</u>, attent li ma jiksħux <u>l-erba</u>’ ċipsiet li qed iġġorr wara dahrek għax tispiċċa tħallas kollox int, u jaf titlef xogħlok ukoll. Int miżżewġa, kuntenta biss meta tbarri. Int uffiċjal ta’ Transport Malta jissara jagħmel xogħlu sew f’babilonja ta’ toroq magħluqin u tabelli maqlubin. Intom ilagħbuha ta’ grupp adulti koppji jew single tixtru <u>s-CBD</u> u <u>l-vape</u> <u>tal-flavour</u>, idduqu <u>t-togħmiet</u> kollha. <u>Tal-ħanut</u> iħalltilkom <u>il-livell</u> <u>tan-nikotina</u> u extra strong flavour <u>tat-tuffieħ</u> kif tħobbuh intom, oqogħdu ilagħbu hekk, daħħnu, ħudu pjaċir u ħallih ħa jonfoħ, kuġin.</p>
<p>Min jaf kieku hawn nirreferensjaw ’<u>il-Midnight</u> Express, meta kienu jaqbduk b’biċca blokka <u>tal-Għarab</u>, ħażina pesti, u jagħmlu reċta sħiħa waqt roadblock, passiġġati <u>fil-qrati</u> u multa żgħira?</p>
<p>Inżabbu. Tirfisx kallijiet. </p>
<p>Imma tinsiex, Midnight Express inħadem Malta u jekk nirreferu għalih bħala kuntest kulturali <u>fl-applikazzjoni</u> <u>tal-fondi</u>, jaf nakkwistaw punt. </p>
<p>Għandek punt. </p>
<p><u>Is-suġġett</u>: Malta.</p>
<p>Għala fuq Malta <u>r-reċta</u>? Għajejna nisimgħu fuq <u>dil-qaħba</u> Malta. </p>
<p><u>Id-dinja</u> hi Malta, Malta hija <u>d-dinja</u>.</p>
<p>Jekk <u>is-suġġett</u> ikun Malta, jgħinna nġibu <u>l-fondi</u>. <u>Ir-reċta</u> taqa’ taħt enrichment <u>tax-xena</u> artistika Maltija, produzzjoni teatrali <u>għall-komunità</u>, ko-mu-ni-tà, fhimt? Żvilupp <u>tat-talent</u> lokali, investiment <u>fil-ġenerazzjonijiet</u>, imħallsin <u>bl-exposure</u> u <u>l-ħolm</u> simplistiku. <u>Il-viżjoni</u> idillika li ta’ barra qed jistennew lilna, u aħna tajbin u uniċi <u>għall-fatt</u> li aħna Maltin <u>bl-identità</u> kumplessa eżotika tagħna. Ħallihom ħalli jiggustawna u jagħmlulna żiżi fuq rasna. </p>
<p>Mhux faċli tikteb fuq Malta. M’għadux faċli tikteb fuq Malta, jekk qatt kien. Faċli tpinġi ’l Malta tribujiet, <u>il-blu</u> professjonisti, <u>il-ħomor</u> <u>bl-ispanner</u> f’idhom u <u>l-boilersuit</u> żejtnija, Maltin kontra Għawdxin, <u>tan-North</u> u <u>tas-South</u>, <u>tal-Belt</u>, <u>tal-Kottonera</u>, <u>iż-Żwieten</u>, ta’ wara <u>l-mina</u>. Faċli <u>l-antieroj</u> ħalliem iħobb lil Malta kif jaf hu, iħanbaq <u>l-ideat</u> irħas tiegħu ta’ nibnu pont imsaddad bejn <u>iż-żewġ</u> gżejjer b’waqfa Kemmuna, inħallsu <u>lin-nisa</u> jikkuntentaw ikabbru <u>ż-żejżiet</u> ħalli nkunu ferħanin u kulħadd iċarrat ħalqu. Faċli <u>l-viżjoni</u> infurmata ta’ soċjetà magħquda qaqoċċa <u>bis-saħħa</u> ta’ xena artistika impenjata u inklussiva. Viżjoni ppożizzjonata <u>bir-riħ</u> impoppa, <u>il-qlugħ</u> <u>bl-emblema</u> miftuħin pagun, <u>il-boxxla</u> ssettjata direzzjoni fondi pubbliċi, lagħqiżmu u paroli fieragħ. Faċli <u>l-viżjoni</u> ta’ Malta bħala <u>l-aħħar</u> stadju qabel apokalissi stil Nostradamus, fejn barra kollox jaħdem arloġġ u Malta erezzjoni disfunzjonali waħda.</p>
<p>Żmien <u>il-firda</u> spiċċa. Illum Malta magħquda taħt <u>il-kappa</u> <u>tal-flus</u>. <u>Id-distinzjoni</u> spiċċat. Malta post fejn titfa’ <u>l-flus</u> <u>fil-karus</u>. Karus minn dawk <u>il-ħomor</u>, <u>tal-fuħħar</u>, li ddeffislu u trosslu <u>ż-żgħar</u> u <u>l-kbar</u>, sakemm jimtela u tkissru biex tgħodd iċ-ċenteżmi u tillixxa <u>l-karti</u> <u>tal-ħamsin</u>. Tmur tiddepożitahom <u>il-bank</u> u <u>fit-triq</u> lura tippjana li tgħaddi għand Kelina biex tixtri karus ġdid, qabel tiftakar li Kelina żarmat u flokha hemm Convenience ieħor.</p>
<p>Malta kuntenti ma nirbħux, basta nieħdu sehem u nieħdu pjaċir u nesponu ruħna u ndaħħlu xi ħaġa <u>fil-but</u>. </p>
<p>Min jonfoq u min irekken. </p>
<p>Min jaqla’ u min jirkeb. </p>
<p>Min iħallas minn imnieħru u min itajjarhom. </p>
<p>Malta gżira ta’ ħin mejjet. Malta taħlilek ħinek.</p>
<p>Malta ma tistħix minn Alla li ħalaqha. Malta twiegħdek u ma twettaqx.</p>
<p>Malta post fejn trid titgħallem li ’l min jaħralek f’idek ma taħsibhiex darbtejn iċċappashulu ma’ wiċċu, b’vendikazzjoni.</p>
<p>Malta ma tistax toħlom.</p>
<p><u>Il-ħolm</u> imut meta timxi <u>mal-liġi</u>, tagħmel kollox <u>mal-pjani</u>, tħallas <u>il-miżati</u> u <u>l-multi</u> u <u>r-regolamenti</u> kollha, imbagħad tinduna li ta’ maġenbek ma ħallas xejn u mar aħjar minnek għax tawh żewġ sulari żejda.</p>
<p><u>Il-ħolm</u> imut meta żżur <u>l-aħħar</u> proġett ta’ tisbiħ u tinduna li proġett ħadrani jfisser radam, siġar nani, green walls, pajpijiet ħoxnin <u>tad-dripp</u>, erba’ bankijiet skomdi u rħama kbira b’isem <u>il-ministru</u> u <u>s-sindku</u> u <u>l-viċi</u> u <u>l-voluntiera</u>.</p>
<p><u>Il-ħolm</u> imut meta tara <u>r-riklami</u> <u>tal-gaming</u> magħmula minn preżentaturi li jimlew <u>il-programmi</u> b’mistednin iwissu kontra kull tip ta’ vizzji u abbużi.</p>
<p>Malta rokna fejn ma’ min ilek tinnegozja żmien jaħxik għax issa ħuh ħaġa waħda <u>mal-ministru</u> u għandu <u>l-power</u>. </p>
<p>Malta ddaħħlek fi xkora.</p>
<p>Malta post fejn <u>il-ħuta</u> minn rasha tinten.</p>
<p>Malta forma ta’ ħuta, mela <u>l-logo</u> <u>tal-proġett</u> nagħmluh ħuta lampuka <u>bħat-10c</u> <u>l-antika</u> għal naqra nostalġija u punti massimi <u>fl-applikazzjoni</u>.</p>
<p>Buli int, ġewwa <u>x-xilep</u>!</p>
<p><u>Is-sett</u>: <u>is-sett</u> faċli u ma jiswiniex flus. Kemm narmaw scaffolding u erba’ fallakki inkallati biċ-ċarċir ta’ konkos u tikħil. Nistgħu norbtu żewġ bozoz inemnmu <u>bil-fildiferru</u> ppuntat maqtugħ <u>bl-addoċċ</u>. </p>
<p>U le, wisq ovvju. <u>Is-sett</u> irid juri xi ħaġa oħra. </p>
<p>Washroom glorifikata bħala penthouse, veduta ta’ ħwejjeġ minxurin, appoġġi bojod, bjut ġonna <u>bil-pjanti</u> jibku bewla ilma u xi erjal <u>tat-televixin</u> imqadded. Loki f’każin bi xkaffa mera mwaħħla f’kantuniera. Flat <u>tal-gvern</u> miżbugħ magnolia f’kuritur imħallat familji onesti u oħrajn mhumiex. Booth privat fi strip club ġeneriku Paceville, fejn żeffiena minn kull rokna <u>tal-globu</u>, ħaddiema <u>tal-bar</u> u bouncers bla liċenzja kollha konfoffa, ħadma waħda kif ħa jisirqu ’l xi barrani jfittex nejka tajba <u>fl-aħħar</u> lejl vaganza. Ġnien pubbliku mudlam <u>bil-bozoz</u> maqtugħin, tabelli vvandalizzati u tankijiet imfawrin ħara <u>tal-klieb</u>. Bar <u>tal-ħaddiema</u> mżejjen <u>bit-tifkiriet</u> ta’ Isard du Pont, trakkijiet imberflin, boxers <u>bl-ingwanti</u> lesti <u>għall-ġlied</u> u pitbulls b’widnejhom imqasqsin. Sala kkundannata <u>bix-xibka</u> <u>tas-saqaf</u> skeletru <u>fl-Isptar</u> Monte Carmeli, kulħadd ħallata ballata, xjuħ abbandunati, xorb u logħob, drogi u kundizzjonijiet. Kamra mwarrba <u>fil-kwartieri</u> <u>tal-Partit</u>, fejn jiltaqa’ min irid jinnegozja <u>l-faħam</u> miblul. Bank trankwill <u>il-pjazza</u> <u>tar-raħal</u>, <u>bħad-diska</u> ta’ Enzo Gusman. <u>It-teatru</u> ta’ Piano, basta mhux <u>fix-xitwa</u>, għax ikollna nġibu sponsor <u>tal-inċirati</u> u <u>l-umbrelel</u>.</p>
<p>Naħseb li għandna nkunu ambizzjużi u nħarsu lejn <u>il-Fosos</u> <u>tal-Furjana</u>. Open air. </p>
<p>Wisq. Imqar <u>l-Istitut</u> Kattoliku. Jekk insibu, xi bini mitluq u nlibbsuh naqra dawl atmosferiku. Naħseb jaqblilna iżjed <u>għall-iskop</u> tagħna.</p>
<p>Qbilna. Innovative use of space that should enrich the accessibility and perception of the cultural scene.</p>
<p><u>Il-mużika</u>: <u>x’mużika</u> ħa ndoqqu?</p>
<p>Naħseb <u>l-aqwa</u> għażla <u>għall-punti</u> massimi hi xi ħadd għadu jibda, u mhux <u>is-soltu</u> Chiara, Tenisha, Ira&hairsp;—&hairsp;dik għadha tkanta?&hairsp;—&hairsp;jew <u>il-kor</u> ta’ Phyllisienne Brincat. Xi ħadd iħarbex wara <u>d-decks</u> inġibu, xi waħda ċċenċel <u>il-kitarra</u>, xi wieħed jirriċikla <u>l-lirika</u> fuq <u>l-emozzjonijiet</u> imqallba <u>tal-ħajja</u>, basta din tkun <u>l-ewwel</u> dehra pubblika wara ftit videos ta’ suċċess limitat imxandrin live <u>mill-kamra</u> <u>tas-sodda</u>, ħwejjeġ imqallbin u qliezet ta’ taħt imferrxin. </p>
<p><u>L-azzjoni</u>: <u>x’inhi</u> <u>l-azzjoni</u> f’din <u>ir-reċta</u>? </p>
<p>Mhux wisq. Ser jiġri ħafna, imma <u>fl-istess</u> ħin, ma jiġri xejn ta’ sustanza. Nistgħu niftħu b’xena nsuqu minn fuq flyovers nofshom kompluti waqt li nqallbu <u>l-Facebook</u> weqfin <u>fit-traffiku</u>, ritratt wara <u>l-ieħor</u> ta’ Malta lura <u>fil-passat</u>, <u>l-għelieqi</u>, <u>il-mogħoż</u> jirgħu u jmeċilqu, <u>it-tfal</u> jilagħbu ħafjin, toroq vojta, <u>il-bini</u> żewġ sulari. Malta tikkuntenta lil min iħobb imur <u>sal-Lidl</u> għal offerti fażulli ta’ ħaxix imnawwar u gallettini skaduti, <u>bil-karozza</u> impurtata <u>mill-Japan</u>, jidgħi <u>fit-traffic</u> imma jikkonsla għax <u>l-AC</u> silġa u <u>t-tank</u> <u>tad-diesel</u> mimli full u waqt li jsuq pass ta’ nemla juża <u>l-Bluetooth</u> biex iċempel parlata m’ommu, hands free, bla riskju li jaqla’ ċitazzjoni mingħand warden għassa moħbi wara siġra, għax <u>l-aħħar</u> <u>tax-xahar</u> magħna. Lussu kbir. Malta lussu għal min moħħu ma jwassalx li <u>l-ħin</u> moħli <u>fit-traffiku</u>, <u>fil-karozza</u>, ġej jew sejjer <u>ix-xogħol</u>, mhux imħallas għalih. Maqbud f’serbut għax <u>il-flyover</u> ma solvietx wisq u <u>l-oħra</u> suppost tlestiet sena ilu, imma sabu katakombi u b’rispett <u>tar-residenti</u> ma ħadmux billejl u <u>l-maltemp</u> għamel ħerba u <u>l-materjal</u> skars. Jekk hawn se nagħmlu projection ta’ xi ritratti <u>tal-ħerba</u>, ara li ngħattulu kunjomu ’<u>l-kuntrattur</u>.</p>

<p>Xena ta’ artisan market kulħadd ipejjipha homegrown, jonfoħ <u>id-duħħan</u> itajjar <u>il-positive</u> vibes, ibigħ <u>il-ġizirajjen</u> importati <u>mill-Indja</u> <u>bl-ixkejjer</u> u msielet fildiferru b’ħaġra falza taparsi prodotti lokali magħmulin b’ħafna mħabba ġejja <u>mill-qalb</u> safja. Wara nassistu għal session yoga <u>bil-qliezet</u> issikkatti żżejjed u rġiel b’leħja twila, għajnejhom magħluqin, bilqiegħda, riġlejhom imsallbin, itambru fuq strumenti primittivi. </p>

<p>Xena minnhom tkun kju ta’ nies quddiem <u>il-magna</u> <u>tal-fliexken</u>. Xiħ jissarra jdeffes landa kbira <u>tat-tlaħliħ</u> <u>tal-ħwejjeġ</u> għax hekk sema’ fuq <u>ir-radju</u> u int tindaħalx għax jien nafhom <u>l-affarijiet</u> tiegħi, sakemm <u>il-magna</u> tiżboxxla, tintefa u kulħadd idawwar denbu jkaxkar xkora fliexken jistennew li jiġu msarrfa ftit ċenteżmi. <u>Il-magna</u> tagħmel ħsejjes indimunjati waqt li <u>x-xiħ</u> jissara magħha, qisu ġej <u>it-terremot</u> <u>tal-apokalissi</u> dritt minn qiegħ <u>il-baħar</u>.</p>

<p>Xena fejn grupp żgħir ta’ voluntieri f’kappella minsija minn Alla jagħmlu raffle hamper u jirbħuh huma stess, għax ħadd iżjed ma xtara biljett. Hawn <u>id-dawl</u> ikun aħmar dirett fuq <u>il-pakkett</u> rigal u <u>l-atturi</u> jġibu ruħhom semibalali. </p>

<p>Xena logħba futbol <u>tat-tfal</u>, missier perpetwalment iddispjaċut, iħabbat <u>mal-fence</u> indannat, jixxuttja <u>s-seats</u> għax <u>il-kowċ</u> <u>tal-Under</u> 12 preferenzi, u ’l ibnu jilagħbu għaxar minuti kollox. Iċ-ċekċik <u>tal-ħadid</u> ikun itarrax, ħalli joħroġ <u>id-disprament</u>. </p>

<p>Xena ta’ erba’ attivisti jaħarqu gaffa u jisprennjaw <u>l-anarkija</u> <u>mal-mobile</u> toilets f’isem <u>ir-rivoluzzjoni</u> u <u>l-avventura</u>. </p>

<p>Xena oħra tkun ta’ koppji siekta jieklu Marsaxlokk <u>fil-weekend</u>, <u>il-Ħadd</u> f’nofsinhar, imeximxu <u>l-ħut</u> attenti <u>għax-xewk</u>, naħa baħar imdardar, naħa karozzi jħokku <u>man-nies</u>, warajhom <u>il-monti</u>, quddiemhom luzzu jinxef minn passata ħoxna verniċ <u>tal-Hempel</u>. <u>Id-dawl</u> minn wara jgħammex <u>lill-udjenza</u>, jimita <u>x-xemx</u> Mediterranja. Multisensory experience. </p>

<p>Xena ta’ gabbana tokkupa nofs ġnien pubbliku, fejn wieħed jgħajjat biex iżidlu ċipps bla melħ <u>mal-ħobża</u>, <u>l-ieħor</u> jingħi għal te vojt, oħra tordna bezzun mhux ftira kunservafażolabaslaperżutbajdasalamiblatadam, u ieħor f’rokna jilgħab <u>in-numri</u> fuq <u>l-idejn</u>. </p>

<p>Nistgħu nqajmu naqra eċitament u nagħmlu xena għawma nudista f’bajja mwarrba. </p>

<p>Jew xena fejn tfajla tmur dates ma’ ġuvintur differenti <u>mit-Tinder</u> u ssib li wieħed sekond kuġin, <u>l-ieħor</u> <u>in-neputi</u> <u>tal-ġar</u> <u>il-ġdid</u>, <u>l-ieħor</u> <u>l-eks</u> ta’ kollega, ieħor insietu <u>mill-Junior</u> College u hu ma nsieha qatt, ieħor isewwu għand <u>l-istess</u> mekkanik, u biex ma tiġġieled ma’ ħadd, taħxihom kollha kemm huma, kif iħobbu huma. </p>

<p>Ġuvni bidwi trankwill fuq xogħlu, f’għalqa kannabis imdawra qasab taparsi jkabbar <u>il-ħaxix</u> <u>tal-borma</u>. Hawn, <u>l-użu</u> <u>tal-ismoke</u> machine jrid ikun eċċessiv, biex ma ninsewx ninkluduh <u>fl-ispejjeż</u> proposti.</p>

<p>Provi ta’ reċta <u>għall-Ġimgħa</u> <u>l-Kbira</u> wara <u>x-xogħol</u>, fejn jinqala’ argument kbir dwar <u>in-natura</u> <u>tar-relazzjoni</u> bejn Sidna Ġesù Kristu u <u>l-figura</u> <u>tal-Veronika</u>. </p>

<p>Ikla fniek <u>l-Imġarr</u> jew <u>il-Baħrija</u>, politikanti jagħtu <u>bil-minkeb</u>, imeċilqu <u>d-dejf</u> u jieħdu selfies imbissma <u>mal-familja</u> u <u>l-kanvażers</u>, <u>il-Ħadd</u> <u>it-tajjeb</u> ħbieb, inkomplu naħdmu, imma llum noħduha vaganza nonoraw <u>it-tradizzjonijiet</u> Maltin, għax biċċa laħam bħal din ma ssibha mkien ħlief <u>fil-ġenna</u> <u>tal-art</u> li hi Malta.</p>

<p>Ċorma żgħażagħ u mhumiex joqomsu għalenija fuq <u>l-imwejjed</u> f’after party ta’ ħanut <u>bil-bieb</u> magħluq u mużika ddamdam.</p>

<p>Nagħmlu biċċa fuq li taparsi kulħadd jitlaq minn Malta u tispiċċa gżira deżerta?</p>

<p>Le, wisq <u>tad-dwejjaq</u> naħseb f’hekk. Mhux kulħadd jitlaq. Jitlaq biss min jixba’ <u>mill-kazzati</u> jgħawru <u>fil-laħam</u> <u>il-ħaj</u>, <u>bit-tama</u> li, <u>għall-inqas</u>, <u>il-ħaxi</u> jkun distakk biżżejjed li ma tarahx ma’ kull kantuniera, f’kull min mingħalih laħaq. Min qed isaltan <u>ġor-renju</u> inċestwuż hawn jibqa’, jaħxi u jbambal u jkattar u joktor. </p>

<p><u>L-intervall</u>: <u>fl-intervall</u> nuru clips satiriċi. </p>

<p>Video qasir ta’ kantant ġeneriku Malti jdoqq “Xemx” u “Sweet Caroline” fuq ajruplan sejjer missjoni <u>l-Kenya</u> bi grupp voluntieri, idoqqilhom ħalli jferraħhom, u raġel fuq wara jsodd widnejh. Video qasir #tbt ta’ street party minn <u>tal-Covid</u> idoqqu “Xemx” u “Sweet Caroline”, ixejru <u>mill-gallarijiet</u> u jċapċpu <u>lin-nurses</u> waqt li jgħaddu <u>l-ikel</u> minn gallarija għal oħra.</p>
<p>Video qasir ta’ merħla waqt tieġ iwerżqu “Xemx” u “Sweet Caroline”, u xi ħadd jiżloq. Video qasir ta’ ċelebrazzjoni ta’ rebħa <u>tal-kampjonat</u> <u>tal-futbol</u>, jgħollu <u>t-tazza</u>, iħanxru “Xemx” u “Sweet Caroline”, wieħed jolqot <u>lill-ieħor</u>, u jaqbdu jagħtu. Video qasir ta’ attività <u>tal-massa</u> fuq <u>il-Fosos</u>, singalong “Xemx” u “Sweet Caroline” touching me touching you, jaqbdilha sormha u ttihielu ġo wiċċu qabel joffrilha linja u jirranġaw kollox, marsusin <u>fil-mobile</u> toilet imġiddem pesti. Video ta’ tlett irġiel <u>fl-2023</u> lebsin <u>tas-Slaten</u> Maġi u kif jaslu <u>l-pjazza</u> <u>biż-żwiemel</u>, għal ftit briju, idoqqu “Xemx” u “Sweet Caroline”. <u>Maż-żeglig</u>, wieħed jispiċċa bla turban u żiemel minnhom jiftaħ bexxiexa f’nofs <u>il-folla</u>. Tidħol tixtri tibdila u tisma’ “Xemx” u “Sweet Caroline”. Wara, <u>it-Travellers</u> b’dak <u>l-aċċent</u> Għawdxi Amerikan, u xi ħadd isabbat <u>il-ħwejjeġ</u> <u>bl-ispalliera</u> b’kollox <u>ġol-hangers</u> għax xeba’ jisma’ <u>l-istess</u> u jitlaq ’il barra, qalbu mgħarrqa dagħa. </p>

<p>Tajjeb li <u>l-arti</u> mhux dejjem serja u noħolqu lok fejn kultant nidħqu tnejn, għala le? </p>
<p>Dan <u>il-kunċett</u> inniżżluh <u>fl-applikazzjoni</u>. Noħolqu ftit ironija billi nitolbu <u>l-udjenza</u> jieħdu video jkantaw “Xemx” u “Sweet Caroline” f’sitwazzjonijiet assurdi, biċ-ċans li jirbħu tnejn kafè u biċċtejn arti valur ta’ mitt ewro. Daqsxejn outreach.</p>

<p><u>Il-kostumi</u>: awtentiċi miċ-Centro Moda jew xi kazz ta’ teleshopping ieħor. Ħwejjeġ vintage u <u>mill-bazaar</u> kif moda, imbagħad nerġgħu nbigħuhom. Ħwejjeġ esklussivi lussużi, imqar <u>għall-preżentaturi</u> <u>tas-serata</u>. Niddubbaw sponsor minn xi designer Malti li jdeffes <u>is-salib</u> ta’ Malta jew xi Widnet <u>il-Baħar</u> fuq kull but u għonq, ma jmurx ninsew li aħna Maltin kburin. Ma jmurx <u>il-barranin</u> jiġġudikaw fuq <u>il-prodott</u> innifsu u jinsew li Malta gżira żgħira żvantaġġata; tħassarna daħħalna ħallasna ħu ħsiebna. Nikkollaboraw <u>mal-istudenti</u> creatives <u>tal-MCAST</u>, joħorġu b’xi ħaġa innovattiva huma, basta rħisa, inkella toħroġ minn buthom. Naħdmu ma’ xi kumpanija <u>tal-karnival</u> u mmorru fuq <u>il-grottesk</u>. <u>L-atturi</u> jużaw <u>il-ħwejjeġ</u> tagħhom ta’ kuljum, u neħilsu ħafif.</p>

<p>Tajjeb wisq. <u>Tal-aħħar</u>, meta <u>d-dati</u> <u>tar-reċta</u>, ħalli nibbukkja <u>l-leave</u> <u>mix-xogħol</u>? </p>
<p>Nibgħatlek <u>id-dati</u> eżatt meta nagħlaq u nissottometti <u>l-applikazzjoni</u>. </p>

<p>#</p>

<p>Bilħaqq, ’qas għedtlek. Mhux ħa nagħmluha <u>r-reċta</u>.</p>
<p>Eh le? Għala le?</p>
<p>Għax ma tawniex fondi<span class="end-dot">.</span>
				</section>
			
			
		</div>
		<section class="grid-max-panel-left-bottom">
			
		</section>
		<section class="grid-max-panel-right-bottom">
			
			
		</section>
	</div>
	
</article>
<aside class="promos-container">
	
</aside>



		</main>
		<footer>
			<nav class="footer-content">
				<menu id="housekeeping">
					<li class="header"><a href="#">Dwarna</a></li>
					<li><a href="/kolofon">Kolofon</a></li>
					<li><a href="/gwida-tal-istil">Gwida tal-istil</a></li>
					<li><a href="/aċċessibilità#">Aċċessibiltà</a></li>
					<li><a href="/termini">Termini</a></li>
					<li><a href="/privatezza">Privatezza</a></li>
					<li><a href="/cookies">Cookies</a></li>
					<li><a href="/podcast#">Podcast</a></li>
					<li><a href="/newsletter">Newsletter</a></li>
					<li><a href="/ittri">Ittri</a></li>
				</menu>
				<menu id="media">
					<li class="header"><a href="#">Midja</a></li>
					<li><a href="#" class="arabic">العربية</a></li>
					<li><a href="#">Català</a></li>
					<li><a href="#">Deutsch</a></li>
					<li><a href="#">English</a></li>
					<li><a href="#">Español</a></li>
					<li><a href="#">Euskara</a></li>
					<li><a href="#">Français</a></li>
					<li><a href="#">Hrvatski</a></li>
					<li><a href="#">Italiano</a></li>
					<!-- <li>Medja: <a href="#">AR</a>&thinsp;/&thinsp;<a href="#">DE</a>&thinsp;/&thinsp;<a href="#">EN</a>&thinsp;/&thinsp;<a href="#">ES</a>&thinsp;/&thinsp;<a href="#">FR</a>&thinsp;/&thinsp;<a href="#">IT</a></li> -->
				</menu>
				<menu id="socials">
					<li class="header"><a href="#">Segwina</a></li>
					<li><a href="https://facebook.com/aphroconfuso">Facebook</a></li>
					<li><a href="https://instagram.com/aphroconfuso">Instagram</a></li>
					<li><a href="https://twitter.com/aphroconfuso">Twitter</a></li>
					<li><a href="https://mastodon.world/@aphroconfuso">Mastodon</a></li>
					<li><a href="https://youtube.com/@aphroconfuso">Youtube</a></li>
					<li><a href="">Spotify</a></li>
					<!-- <li><a href="">Soundcloud</a></li> -->
				</menu>

				<!-- <form class="newsletter-subscribe">
      <p>Inkiteb għan-newsletter tagħna:</p>
      <input type="email" placeholder="email">
      <input type="submit" value="Ibgħat">
    </form> -->
				<div id="logotype-container">
					<a href="index.html?r=1680465513008"><img src="/img/logotype.svg" class="logotype" alt="logo: Aphroconfuso" /></a>
				</div>
				<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
				<div id="copyright"><a href="#" class="copyright">&copy; 2023 Aphroconfuso u l-kittieba rispettivi</a></div>
			</nav>
			<aside id="scroll-tools" class="outlined">
				<p><span id="progress">0%</span> <a id="arrow-top" onclick="scrollToTop()">⤴</a>
				</p>
			</aside>
		</footer>
		<!-- Current page: /ryan-falzon-reċti-tal-kbar,-parties-tat-tfal/ -->
	</body>
</html>
