<!doctype html>
<html lang="mt" translate="no">

	<head>
		<meta charset="utf-8">
		
	<title>Il-Kuxjenza fit-Truf ta’ Joe Gatt · Aphroconfuso</title>
	<meta content="Bħalma żgur skoprew ħafna qabli, meta tkun qed tittraduċi mit-Taljan, il-Malti li qed taħdem bih ma tħossux uniformi. Fih ħafna li hu lixx u duttili, imma fih ukoll l-għoqiedi u l-ingroppi. Fil-Malti hemm ħafna Taljan li jgħaddi mingħajr ma tagħti kasu; imbagħad hemm it-Taljan tal-avukati. Filli tiskrupla għax tħossok m’int qed tagħmel xejn ħlief tbiddel ftit l-ortografija—“io avanzo tale ipotesi per spiegare la mia debolezza giovanile, ma senza una decisa convinzione”—filli ttik rasek għax tinduna li qed tinstema’ iktar Taljan mit-test oriġinali." name="description">
	<meta property="og:image" content="https://aphroconfuso.mt/stampi/social_social_sinjal_tat_triq_ruma_viale_fortunato_mizzi_iii_fbe5d5d6e2.jpg">
	
		<meta name="author" content="Joe Gatt">
	
	
	
		<script src="/green-audio-player/script.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Il-Kuxjenza fit-Truf ta’ Joe Gatt">
	<meta name="twitter:description" content="Bħalma żgur skoprew ħafna qabli, meta tkun qed tittraduċi mit-Taljan, il-Malti li qed taħdem bih ma tħossux uniformi. Fih ħafna li hu lixx u duttili, imma fih ukoll l-għoqiedi u l-ingroppi. Fil-Malti hemm ħafna Taljan li jgħaddi mingħajr ma tagħti kasu; imbagħad hemm it-Taljan tal-avukati. Filli tiskrupla għax tħossok m’int qed tagħmel xejn ħlief tbiddel ftit l-ortografija—“io avanzo tale ipotesi per spiegare la mia debolezza giovanile, ma senza una decisa convinzione”—filli ttik rasek għax tinduna li qed tinstema’ iktar Taljan mit-test oriġinali.">
	<meta name="twitter:image" content="https://aphroconfuso.mt/stampi/social_social_sinjal_tat_triq_ruma_viale_fortunato_mizzi_iii_fbe5d5d6e2.jpg">
	<meta name="twitter:image:alt" content="Sinjal tal-isem tat-triq imwaħħal ma&#39; grada tal-ħadid ta&#39; ġnien. L-isem huwa Fortunato Mizzi.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/joe-gatt-il-kuxjenza-fit-truf/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 esej story story-11">
		<header>
			<ul>
				<li class="header-label">
					
						<a href="/mejju-2023/">Mejju 2023</a>
					
				</li>
				
			</ul>
			
				<h1>
					Il-Kuxjenza <l-m>fit-Truf</l-m>
					
					
				</h1>
			
			
<h2>
	
	
		
		
			
				
					<a href="/joe-gatt/">Joe Gatt</a>
</h2>

			
			
		</header>
		<div class="container">
			<section id="grid-max-panel-left-top">
				
				
				
				
				
			</section>
			<section id="grid-max-panel-right-top">
				
				
					<aside id="audio">
					
					<figure class="audio mejju-2023 esej">
	<div class="player" id="player-0">
		<audio id="audio-0">
			<source src="https://assets.pippa.io/shows/63ef6b4c3642ca00119bcf72/1695885246310-bb2360f4e5b2d11a564ba5868f6d5d1c.mp3" type="audio/mpeg">
		</audio>
	</div>
	<figcaption>
		
			<p>Nota <l-m>dwar <a</l-m> href="/italo-svevo-joe-gatt-it-tipjip/"><l-m>it-traduzzjoni</l-m> għall-Malti ta’ “<l-m>It-Tipjip</l-m>”</a>, kapitlu <l-m>minn <em>Il-Kuxjenza</l-m> ta’ Zeno</em> ta’ Italo Svevo.</p>
		
</figcaption>
</figure>

					</aside>
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-L">L</span>-istorja</span> li ssib fuq <l-m>il-qoxra</l-m> ta’ wara <l-m>tar-rumanz</l-m> <em>La conscienza di Zeno</em> hija magħrufa kważi <l-m>iktar minn</l-m> dik li hemm irrakkuntata ġewwa. <l-m>Aron Hector</l-m> Schmitz <l-m>twieled Trieste</l-m> fl-1861 meta <l-m>l-belt</l-m> kienet tagħmel parti <l-m>mill-Imperu</l-m> Awstro-Ungeriż. <l-m>Sal-aħħar</l-m> tas-seklu, <l-m>Schmitz ħareġ</l-m> żewġ rumanzi, <l-m>it-tieni</l-m> wieħed <l-m>taħt il-psewdonimu</l-m> Italo Svevo, isem li <l-m>kien għażel</l-m> wara li <l-m>miet missieru</l-m> biex jgħaqqad <l-m>iż-żewġ</l-m> identitajiet li <l-m>kien iħoss</l-m> li jappartjeni għalihom. Ma <l-m>tantx għamlu</l-m> ħoss <l-m>dawn ir-rumanzi</l-m> u, meta żżewweġ <l-m>lil Livia</l-m> Veneziani, <l-m>daħal jaħdem</l-m> fid-ditta <l-m>tal-familja</l-m> tagħha li <l-m>kienet tipproduċi</l-m> ż-żebgħa marittima. Baqa’ jikteb, imma <l-m>bil-moħbi</l-m>. <l-m>Kien jivvjaġġa</l-m> ta’ <l-m>spiss fuq</l-m> xogħol u qatta’ ħafna <l-m>żmien l-Ingilterra</l-m> u allura deherlu li għandu jitgħallem <l-m>l-Ingliż</l-m> sew. <l-m>Fil-Berlitz</l-m> School of Languages ta’ Trieste nzerta bħala għalliem <l-m>lil James</l-m> Joyce li, barra li għallmu <l-m>l-Ingliż</l-m>, ħeġġu <l-m>biex jikteb</l-m> rumanz ieħor. Svevo kiteb <l-m>l-istorja</l-m> ta’ Zeno Cosini, <l-m>raġel borgeż</l-m>, mhu tajjeb <l-m>għal xejn</l-m> għax imfissed <l-m>bil-flus</l-m> tal-familja, u <l-m>ffissat li</l-m> l-vizzju tiegħu <l-m>tas-sigaretti</l-m> huwa marda. Marda <l-m>mhux partikolarment</l-m> fis-sens li <l-m>t-tipjip</l-m> jagħmillu <l-m>l-ħsara</l-m>, imma <l-m>fis-sens</l-m> li huwa <l-m>difett tal-karattru</l-m>, <l-m>nuqqas psikoloġiku</l-m> profond. Cosini <l-m>ffissat fin-nisa</l-m>, għalkemm ma <l-m>tantx jinqala</l-m>’ magħhom. Għajjur <l-m>għal kull</l-m> raġel li jara, li <l-m>mal-ewwel</l-m> daqqa <l-m>t’għajn</l-m> jammirah imma <l-m>fl-istess</l-m> ħin jobogħdu; imbagħad meta <l-m>jsir jafu</l-m> xi <l-m>ftit kważi</l-m> jagħmlu alla tiegħu. <l-m>Fin-negozju</l-m> ma jifhimx, <l-m>għax m</l-m>’għandux <l-m>bżonn ikun</l-m> jifhem: <l-m>id-ditta</l-m> li ħallielu missieru jmexxiha Olivi, <l-m>raġel kapaċi</l-m> li jagħmillu kollox. Cosini ma jaħmlux <l-m>għax jgħid</l-m> li kieku ma <l-m>kienx għalih</l-m> kien <l-m>ikun jinqala</l-m>’ <l-m>għan-negozju</l-m>, imma Olivi ma jħallih jagħmel xejn.</p>
<p>Svevo ppubblika <em>La coscienza di Zeno</em> spejjeż tiegħu <l-m>fl-1</l-m> ta’ Mejju 1923. <l-m>Għal darba</l-m> oħra, <l-m>il-ktieb</l-m> ma ġablu kważi ebda rikonoxximent <l-m>għall-ewwel</l-m>, imma Joyce u Svevo kienu baqgħu ħbieb u <l-m>sentejn wara</l-m> l-pubblikazzjoni Joyce rrakkomanda <l-m>l-ktieb</l-m> lil xi kritiċi f’Pariġi. Dak <l-m>iż-żmien</l-m> Joyce <l-m>kien fl-eqqel</l-m> tal-fama tiegħu, <l-m>ftit snin</l-m> biss wara li ħareġ <em>Ulysses</em>, u <l-m>r-rakkomandazzjoni</l-m> tiegħu <l-m>kienet tfisser</l-m> ħafna. <l-m>Min-naħa</l-m> Taljana, Eugenio Montale, li kellu interess <l-m>kbir fl-użu</l-m> tal-psikoanaliżi <l-m>fir-rumanz</l-m>, <l-m>kien wieħed</l-m> minn <l-m>tal-ewwel</l-m> li ħadu interess. Svevo ma <l-m>damx wisq</l-m> igawdi <l-m>r-rikonoxximent</l-m> li <l-m>fl-aħħar</l-m> kien beda jikseb <l-m>għax tliet</l-m> snin wara <l-m>kien f</l-m>’karozza <l-m>mal-familja</l-m> meta ħabtu. <l-m>Għall-ewwel</l-m> kien qisu ma ġralu xejn, imma <l-m>l-għada</l-m> miet.</p>
<p class="break"><span class="initial"><span class="dropcap drop-B">B</span>ħalma</span> <l-m>żgur skoprew</l-m> ħafna qabli, meta <l-m>tkun qed</l-m> tittraduċi <l-m>mit-Taljan</l-m>, <l-m>il-Malti</l-m> li <l-m>qed taħdem</l-m> bih ma tħossux uniformi. Fih ħafna li hu <l-m>lixx u</l-m> duttili, imma fih <l-m>ukoll l-għoqiedi</l-m> u <l-m>l-ingroppi</l-m>. <l-m>Fil-Malti</l-m> hemm ħafna <l-m>Taljan li</l-m> jgħaddi mingħajr ma tagħti kasu; imbagħad hemm <l-m>it-Taljan</l-m> tal-avukati. Filli tiskrupla <l-m>għax tħossok</l-m> m’<l-m>int qed</l-m> tagħmel <l-m>xejn ħlief</l-m> tbiddel <l-m>ftit l-ortografija </l-m>— “<l-m>jien navvanza</l-m> t-tali ipoteżi <l-m>biex nispjega</l-m> d-debbolezza ġovanili tiegħi, imma mingħajr konvinzjoni deċiża” — filli ttik rasek <l-m>għax tinduna</l-m> li <l-m>qed tinstema</l-m>’ <l-m>iktar Taljan</l-m> mit-test oriġinali.</p>
<p><l-m>It-Taljan</l-m> ta’ Svevo forsi <l-m>mhux eżatt</l-m> tal-avukati; imma waħda <l-m>mir-raġunijiet</l-m> li għalihom ma <l-m>ntlaqax sew</l-m> fl-Italja <em>La coscienza di Zeno</em> <l-m>kienet li</l-m> l-lingwa tiegħu ma <l-m>kinitx dik</l-m> li <l-m>l-kritiċi</l-m> kienu mdorrija jaqraw f’xogħlijiet letterarji. Montale <l-m>kien ferm</l-m> iktar ġeneruż u <l-m>qal li</l-m> kienet appuntu <l-m>din il-lingwa</l-m> “ordinarja” u <l-m>tal-kummerċjanti</l-m> li <l-m>kienet tressaq</l-m> lill-awtur qrib <l-m>il-persunaġġi</l-m> tiegħu.</p>
<p>Minkejja <l-m>l-isem</l-m> li <l-m>kien għażel</l-m> bħala psewdonimu, <l-m>it-Taljan</l-m> kien <l-m>ilsien pjuttost</l-m> barrani <l-m>għal Ettore</l-m> Schmitz. <l-m>Id-dar</l-m> kien jitħaddet <l-m>bid-“djalett</l-m>” Triestin, u bħala lingwa professjonali <l-m>kien juża</l-m> l-Ġermaniż. Għalkemm ħafna fi Trieste kienu jħarsu <l-m>lejn l-Italja</l-m> bħala <l-m>d-dar</l-m> kulturali tagħhom, Trieste <l-m>kienet baqgħet</l-m> f’<l-m>idejn l-Imperu</l-m> Awstro-Ungeriż <l-m>waqt li</l-m> l-bqija <l-m>tal-Italja</l-m> ngħaqdet <l-m>taħt ir-Renju</l-m> ta’ Savoia, proprju <l-m>fl-istess</l-m> sena li <l-m>twieled Schmitz</l-m>. Trieste <l-m>kienet port</l-m> importanti <l-m>għall-Imperu</l-m>, <l-m>fejn razez</l-m> u kulturi differenti kienu jgħixu relattivament <l-m>fil-paċi</l-m>. <l-m>Kien post</l-m> fejn <l-m>in-nies</l-m> setgħu jġibu <l-m>ideat ġodda</l-m> magħhom — bħal, ngħidu aħna, <l-m>il-psikoanaliżi</l-m> li jiddiletta biha Zeno Cosini — u jsibu ’<l-m>l min</l-m> jieħu interess. <l-m>Għal Schmitz</l-m>, <l-m>il-ħerqa</l-m> għall-kultura Taljana ma kinitx, bħalma <l-m>kienet għal</l-m> ħafna li nqabdu <l-m>fid-dagħdigħa</l-m> tar-Risorgimento, <l-m>għajn ta</l-m>’ <l-m>inkwiet u</l-m> lealtajiet imfarrdin imma ambizzjoni konxja u xenqa kważi sentimentali. <l-m>Bejn l-1880</l-m> u <l-m>l-1885</l-m> intefa’ <l-m>l-Biblioteca</l-m> Civica di Trieste jaqra <l-m>l-kotba</l-m> letterarji <l-m>bit-Taljan</l-m>. Kittieba oħra Triestini ta’ żmienu, <l-m>bħal Scipio</l-m> Slataper u Umberto Saba, kienu jmorru Firenze <l-m>għal speċi</l-m> ta’ apprentistat filoloġiku u letterarju <l-m>fit-Taljan</l-m>. Svevo, għalkemm <l-m>kien ġej</l-m> minn familja <l-m>tat-tajjeb</l-m>, kellu jaħdem <l-m>biex jaqla</l-m>’ <l-m>x’jiekol</l-m> u wara li missieru bagħtu jitgħallem <l-m>il-Ġermaniż</l-m>, sab impjieg f’bank <l-m>fejn baqa</l-m>’ sakemm iżżewweġ.</p>
<p class="break"><span class="initial"><span class="dropcap drop-I">I</span><l-m>r-relazzjoni</l-m></span> ta’ Svevo u <l-m>l-persunaġġi</l-m> tiegħu <l-m>mat-Taljan</l-m> ma <l-m>kinitx wisq</l-m> ’<l-m>il bogħod</l-m> minn dik li <l-m>kienet ta</l-m>’ <l-m>Maltin tal-istess</l-m> żmien, u <l-m>tal-istess</l-m> klassi borgeża. Malta, <l-m>bħal Trieste</l-m>, <l-m>kienet iktar</l-m> minn darba <l-m>ġiet fil-mira</l-m> tal-irredentisti Taljani: żewġ “gżejjer” miżmumin <l-m>bil-ħakma</l-m> tal-ikbar żewġ imperi ta’ dak <l-m>iż-żmien</l-m> milli jwettqu <l-m>d-destin</l-m> tagħhom u jingħaqdu ma’ ħuthom Taljani.</p>
<p><l-m>Fl-1880</l-m>, Fortunato Mizzi waqqaf f’Malta <l-m>l-Partito</l-m> Anti-Reformista. <l-m>Ir-riforma</l-m> li Mizzi u sħabu kienu kontriha, f’<l-m>dal-każ</l-m>, <l-m>kienet dik</l-m> li <l-m>Sir Patrick</l-m> Keenan, <l-m>l-espert</l-m> fl-edukazzjoni <l-m>tal-lingwi</l-m> li kienu qabbdu <l-m>l-Ingliżi</l-m>, <l-m>kien issuġġerixxa</l-m> fir-rapport tiegħu — li <l-m>fl-iskejjel</l-m> għandhom jiġu mgħallmin <l-m>biss il-Malti</l-m> u <l-m>l-Ingliż</l-m>. <l-m>Għal bosta</l-m> snin wara <l-m>l-ewwel</l-m> tletin sena tagħhom f’Malta, <l-m>l-Ingliżi</l-m> kienu qatgħu qalbhom li jimponu <l-m>l-lingwa</l-m> tagħhom fuq <l-m>il-livelli</l-m> kollha <l-m>tas-soċjetà</l-m>, speċjalment fuq <l-m>il-klassijiet</l-m> professjonali, bħalma kienu ilhom li qatgħu qalbhom milli jevanġelizzaw <l-m>il-Protestantiżmu</l-m> Anglikan tagħhom. <l-m>Din il-</l-m>“Kwistjoni <l-m>tal-Lingwa</l-m>” kellha tibqa’ <l-m>tkarkar sakemm</l-m> it-Taljani tefgħu <l-m>l-ewwel</l-m> bomba fuq Malta <l-m>sittin sena</l-m> wara u <l-m>l-biċċa</l-m> nqatgħet f’salt, darba <l-m>għal dejjem</l-m>.</p>
<p>Fi <l-m>żmien ir-rapport</l-m> ta’ Keenan, <l-m>l-Ingliż</l-m> kien qisu sab spinta ġdida <l-m>fil-proġett</l-m> imperjalista. F’dawk <l-m>l-istess</l-m> snin, <l-m>tfal tal-iskola</l-m> f’<l-m>Wales ma</l-m> kellhomx jitħallew jitkellmu <l-m>l-Welsh</l-m> u <l-m>Keenan innifsu</l-m> kien għamel <l-m>rapport simili</l-m> dwar <l-m>l-Ingliż</l-m> u <l-m>l-Gaelic</l-m> fl-Irlanda. Hemmhekk <l-m>kien qal</l-m> li <l-m>l-Irlandiżi</l-m>, wara kollox, riedu huma <l-m>stess jitgħallmu</l-m> l-Ingliż <l-m>għax jagħrfu</l-m> li “<l-m>l-ġid</l-m>, barra <l-m>l-ilbies</l-m> fin, għandu <l-m>wkoll il-lingwa</l-m> partikolari tiegħu”<span class="pull">.</span> <l-m>Fl-Indja</l-m>, wara <l-m>l-Irvell</l-m> tal-1857, veru li <l-m>l-Ingliżi</l-m> ma baqgħux jevanġelizzaw <l-m>l-Anglikaniżmu</l-m>, imma, minflok, bdew jużaw <l-m>il-lingwa</l-m> nnifisha, u <l-m>l-letteratura</l-m> li <l-m>tmur magħha</l-m>. <l-m>L-ilsien</l-m> Ingliż <l-m>kien sar</l-m> ir-reliġjon ċiviku <l-m>tal-Imperu</l-m>.</p>
<p>Imma lingwi li barra <l-m>minn pajjiżhom</l-m> kienu jidhru <l-m>bħal swar</l-m> eterni, f’darhom <l-m>stess kellhom</l-m> huma <l-m>wkoll jissieltu</l-m> mal-fdalijiet <l-m>tal-istorja</l-m> u <l-m>l-preġudizzji</l-m> li ħallew warajhom renji u imperi terġa’ eqdem <l-m>minn dawk</l-m> li huma kienu jirrappreżentaw. <l-m>Il-mod</l-m> kif <l-m>kienet tissejjaħ</l-m> “<l-m>il-Kwistjoni</l-m> tal-Lingwa” f’Malta <l-m>kien eku</l-m> ta’ “La questione della lingua” li <l-m>fl-Italja</l-m> kienet <l-m>bdiet fil-bidu</l-m> nett <l-m>tas-seklu</l-m> tlettax meta Dante Alighieri kiteb <em>De vulgari eloquentia</em> — li fih ipprova jsib lingwa ordinarja li tiflaħ iġġorr tagħbija poetika — u <l-m>damet sejra</l-m> sa ma Alessandro Manzoni ħareġ <l-m>it-tieni</l-m> edizzjoni ta’ <em>I Promessi Sposi</em> <l-m>fl-1842</l-m>. Manzoni, li <l-m>kien jitkellem</l-m> sew <l-m>il-Latin</l-m>, <l-m>il-Franċiż</l-m> u <l-m>d-djalett</l-m> Milaniż, <l-m>kien gerger</l-m> li <l-m>t-Taljan</l-m> kien jeżisti <l-m>biss bħala</l-m> lingwa mejta, lingwa <l-m>tal-poeżija</l-m> li <l-m>ħadd ma</l-m> kien jitkellem ta’ kuljum. <l-m>Fil-lingwa</l-m>, <l-m>għal Manzoni</l-m>, jew <l-m>kollox jew</l-m> xejn. Lingwa jew tista’ tagħmel <l-m>kollox biha</l-m>, jew <l-m>mhix vera</l-m> lingwa. Wara li ħareġ <l-m>l-ewwel</l-m> edizzjoni <l-m>tar-rumanz</l-m> tiegħu <l-m>bit-Toskan</l-m>, qatta’ ħmistax-il sena jġannat flimkien <l-m>Taljan ġdid</l-m> magħmul prinċipalment <l-m>mid-djalett</l-m> iktar speċifiku u <l-m>kolt ta</l-m>’ Firenze. F’<l-m>dan ix-xogħol</l-m> Manzoni qagħad ħafna fuq li qaltlu <l-m>l-governanti</l-m> tat-tfal tiegħu, Emilia Luti, li għalih <l-m>kienet saret</l-m> qisha oraklu, kif kienu qalu <l-m>wħud li</l-m> ma <l-m>kinux qablu</l-m> ma’ ċerti deċiżjonijiet lingwistiċi li <l-m>kien ħa</l-m>. <l-m>Fl-1861</l-m>, meta <l-m>l-Italja</l-m> saret pajjiż wieħed, <l-m>in-numru</l-m> ta’ <l-m>nies li</l-m> kienu <l-m>fil-fatt</l-m> jitkellmu <l-m>Taljan li</l-m> seta’ jinftiehem <l-m>fil-pajjiż</l-m> kollu <l-m>kien żgħir</l-m> ħafna, forsi <l-m>ftit iktar</l-m> minn <l-m>tnejn fil-mija</l-m>.</p>
<p>F’<l-m>dan l-istess</l-m> żmien <l-m>l-Ingliż</l-m>, f’daru stess, <l-m>kien għadu</l-m> qed jissielet <l-m>mal-Latin</l-m> u <l-m>l-Grieg</l-m> biex jittieħed <l-m>bis-serjetà</l-m> bħala suġġett akkademiku. <l-m>Kien hemm</l-m> min jgħid, bla dubju b’<l-m>nofs serjetà</l-m>, li <l-m>l-argument</l-m> tkun tista’ tagħmlu <l-m>aħjar jekk</l-m> jirnexxilek tpinġi <l-m>l-Ingliż</l-m> bħala lingwa mejta. <l-m>Sar suġġett</l-m> Oxford <l-m>biss fl-1880</l-m>, <l-m>l-istess</l-m> sena li Svevo ntefa’ jaqra <l-m>bit-Taljan</l-m> u Fortunato Mizzi waqqaf <l-m>il-partit</l-m> tiegħu.</p>
<p class="break"><span class="initial"><span class="dropcap drop-B">B</span>ħal</span> ħafna <l-m>nies ta</l-m>’ <l-m>madwar il-ġenerazzjoni</l-m> tiegħi, <l-m>jien naf</l-m> it-Taljan <l-m>mhux partikolarment</l-m> għax tgħallimtu <l-m>l-iskola </l-m>— għalkemm <l-m>l-iskola</l-m> tgħallimtu sew — imma <l-m>għax meta</l-m> kont <l-m>tfal l-iktar</l-m> li konna naraw <l-m>kien televixin</l-m> bit-Taljan. <l-m>Kien hemm</l-m> ħafna programmi Taljani stess, naturalment, imma <l-m>kien hemm</l-m> ukoll ħafna programmi Ingliżi, u speċjalment Amerikani u Ġappuniżi. <l-m>Din kienet</l-m> dinja <l-m>fejn detectives</l-m> ġo <l-m>San Francisco</l-m>, <l-m>il-korpi</l-m> tas-salvataġġ fuq <l-m>ir-ramliet</l-m> tal-Hawaii u <l-m>robots twal</l-m> għaxar sulari f’Tokyo <l-m>tal-futur</l-m> kollha kienu jitkellmu <l-m>bid-djalett</l-m> ċar u b’vokali miftuħin li <l-m>s-Sinjorina</l-m> Luti <l-m>kien għoġobha</l-m> tgħarraf <l-m>lil Manzoni</l-m> li <l-m>kien aċċettabbli</l-m> fis-salotti <l-m>tan-nies</l-m> puliti ta’ Firenze <l-m>fil-bidu</l-m> tas-seklu dsatax.</p>
<p>Għalkemm fuq <l-m>it-televixin</l-m> kulħadd <l-m>kien donnu</l-m> qed jitkellem <l-m>bit-Taljan</l-m>, kollha <l-m>fil-fatt</l-m> kellhom <l-m>il-lingwa</l-m> tagħhom. <l-m>Kont tara</l-m> ħalqhom jiċċaqlaq <l-m>mod ieħor</l-m> qisu <l-m>jrid jgħid</l-m> tiegħu. Bħalma Renzo u Lucia kellhom <l-m>id-djalett</l-m> ta’ Lecco, bħalma Zeno Cosini u martu u ħutha u Olivi kellhom <l-m>it-Triestin</l-m>, kollha kellhom <l-m>ilsien ieħor</l-m> li kienu jisimgħu huma biss, u <l-m>fl-istess</l-m> ħin kellhom <l-m>dan it-Taljan</l-m> standard — it-Toskan, kif isejjaħlu Cosini — imqiegħed fuq xufftejhom.</p>
<p class="break"><span class="initial"><span class="dropcap drop-Z">Z</span>eno</span> Cosini jagħmel <l-m>kollox nofs</l-m> qalb. <l-m>Imur ix-xogħol</l-m> nofs qalb, jiżżewweġ <l-m>nofs qalb</l-m>, jaqlibha <l-m>lill-mara</l-m> nofs qalb. <l-m>L-uniku</l-m> suġġett li verament jinteressah huwa hu stess, <l-m>il-marda</l-m> tiegħu. <l-m>It-tabib</l-m> li kellem qallu <l-m>biex jikteb</l-m> dak kollu li għandu xi jgħid; <l-m>bħall-psikoanalisti</l-m> ta’ żmienu kellu fidi kważi għamja <l-m>fil-kliem</l-m>. <l-m>Din wara</l-m> kollox <l-m>kienet l-innovazzjoni</l-m> l-kbira ta’ <l-m>Sigmund Freud</l-m>. Li jekk <l-m>il-pazjent</l-m> jitħalla jitkellem liberament, f’atmosfera ta’ rilassament, jiftaħ qalbu daqslikieku <l-m>kien ipnotizzat</l-m>.</p>
<p>Imma Cosini, jekk ma jaf xejn, jaf li <l-m>l-affarijiet</l-m> mhumiex daqshekk sempliċi. Jissuspetta li hu <l-m>stess huwa</l-m> narratur li <l-m>mhux ta</l-m>’ <l-m>min joqgħod</l-m> fuqu <l-m>għax jaf</l-m> li <l-m>l-kliem</l-m> mhuwiex xi ħaġa li tista’ <l-m>taqbad u</l-m> tieħdu kif inhu. <l-m>It-tabib</l-m> ma jifhimx, <l-m>jgħid Cosini</l-m> lejn <l-m>l-aħħar</l-m> tal-ktieb, “ma <l-m>studjax ħlief</l-m> mediċina u għalhekk jinjora xi <l-m>jfisser li</l-m> tikteb <l-m>bit-Taljan</l-m> għalina li nitkellmu, u ma <l-m>nafux niktbu</l-m>, <l-m>id-djalett</l-m>. Qrara <l-m>bil-miktub</l-m> dejjem gidba. B’<l-m>kull kelma</l-m> Toskana tagħna aħna nigdbu! Kieku <l-m>kien jaf</l-m> kemm nirrakkuntaw <l-m>bil-qalb</l-m> l-affarijiet kollha li għalihom għandna frażi lesta u kif nevitaw dawk li jġegħluna nirrikorru <l-m>għad-dizzjunarju</l-m>! <l-m>Dan huwa</l-m> eżattament kif nagħżlu <l-m>minn ħajjitna</l-m> l-episodji li niktbu dwarhom. Nafu li ħajjitna jkollha <l-m>aspett kompletament</l-m> differenti li kieku ngħiduha <l-m>bid-djalett</l-m> tagħna.<span class="pullsemi">”</span></p>
<p><l-m>Għal Zeno</l-m> Cosini, <l-m>il-kwistjoni</l-m> tal-lingwa <l-m>żgur għadha</l-m> ma nqatgħetx. <l-m>Għat-tabib</l-m> tiegħu, u <l-m>għal Freud</l-m> li <l-m>ftit jiem</l-m> qabel ħareġ <l-m>ir-rumanz</l-m> ta’ Svevo <l-m>kien ħareġ</l-m> <em><l-m>Das Ich</l-m> und <l-m>Das Es</l-m></em>, <l-m>il-psike</l-m> umana tinħeba qalb <l-m>it-taqtigħa</l-m> bejn <l-m>il-partijiet</l-m> differenti <l-m>tal-persuna</l-m> u <l-m>l-istinti</l-m> li jiġbdu lejhom. Imma Cosini jaf <l-m>ukoll x</l-m>’kapaċi jaħbi minnu nnifsu <l-m>fit-tinjiet</l-m> tal-lingwi <l-m>tiegħu <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><a href="https://www.worldcat.org/title/742515862">Maltese <l-m>and Other</l-m> Languages: A Linguistic History of Malta</a> ta’ Joseph M. <l-m>Brincat (Midsea</l-m> Books, 2021) jagħti <l-m>l-istorja</l-m> tal-Malti <l-m>mill-bidu</l-m> nett. <a href="https://www.worldcat.org/title/1154300472">The Malta Language Question: A Case Study <l-m>in Cultural</l-m> Imperialism</a> ta’ Geoffrey <l-m>Hull (Said</l-m> International, 1993) daqsxejn kaotiku imma dettaljat ħafna u anki <l-m>Brincat jużah</l-m> biex <l-m>jgħid l-istorja</l-m> tiegħu. Tullio de Mauro, <l-m>fil-ktieb</l-m> tiegħu <a href="https://www.worldcat.org/title/767737003">Storia linguistica dell’Italia unita</a> 2011 (Einaudi, 1963) <l-m>kien qal</l-m> li meta <l-m>l-Italja</l-m> ngħaqdet, 2.5% <l-m>biss tan-nies</l-m> fit-territorju issa <l-m>Taljan kienu</l-m> fil-fatt jitkellmu lingwa li tinftiehem <l-m>lil hinn</l-m> mir-reġjun tagħhom, u <l-m>madwar 10%</l-m> kienu jifhmuha. Anki <l-m>min ma</l-m> jaqbilx ma’ <l-m>dawn il-figuri</l-m>, jagħti figuri baxxi ħafna. La coscienza di Zeno huwa disponibbli f’ħafna edizzjonijiet. <l-m>L-edizzjoni</l-m> ta’ <a href="https://www.worldcat.org/title/1267955817">Einaudi</a> (2019) fiha esej tajjeb ħafna <l-m>tal-editur</l-m>, Mario Lavagetto.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’<l-m>dan il-ġurnal</l-m>.</p>
<p><l-m>Fis-28</l-m> ta’ Settembru ġew ippubblikati emendi żgħar.</p>
				</aside>
			</section>
			<section id="grid-max-panel-right-bottom">
				
				
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Il-Kuxjenza fit-Truf ta’ Joe Gatt" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Il-Kuxjenza fit-Truf">
		
		
		
		<ul class="promo-list">
	
	
		

<li >
	<a class="promo mejju-2023 promo-xihaga-ohra story-10" href="/italo-svevo-joe-gatt-it-tipjip/" onclick="_paq.push(['trackEvent', 'Promo', 'minn: Il-Kuxjenza fit-Truf', 'għal: It-Tipjip', 1]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		<h1>
			It-Tipjip
			
		</h1>
	
	
<h2>
	
	
		<span class="author">Italo Svevo</span> <span class="translator">(tr Joe Gatt)</span>
	
</h2>

	
</header>

		<div class="body-text">
			
				<p>Illum <l-m>mill-ewwel</l-m> indunajt b’xi ħaġa li ma <l-m>kontx bqajt</l-m> niftakar. <l-m>L-ewwel</l-m> sigaretti li <l-m>pejjipt m</l-m>’għadekx issibhom <l-m>għall-bejgħ</l-m>. <l-m>Għall-ħabta</l-m> tal-1870 <l-m>l-Awstrija</l-m> kellhom <l-m>minn dawk</l-m> li kienu jinbiegħu f’kaxxa <l-m>tal-kartun</l-m> żgħira <l-m>bit-tikketta</l-m> tal-ajkla b’żewġt irjus. Ara: <l-m>madwar waħda</l-m> minn <l-m>dawn il-kaxxi</l-m> mill-ewwel jinġabru diversi persuni, kollha b’xi karatteristika <l-m>minn tagħhom</l-m> li hi biżżejjed <l-m>biex tfakkarni</l-m> x’jisimhom, imma <l-m>mhux tant</l-m> li nemozzjona ruħi b’<l-m>dan l-inkontru</l-m> bla ħsieb. Nipprova <l-m>nislet iżjed</l-m> u <l-m>mmur sal-pultruna:</l-m> il-persuni jgħosfru u posthom jeħduh koċċ buffi jiddieħqu bija. <l-m>Immur lura</l-m> mifxul <l-m>lejn il-mejda</l-m>.</p>
			
		</div>
		
	</a>
</li>

	
		

<li >
	<a class="promo ottubru-2023 promo-esej story-25" href="/joe-gatt-kontra-tagħna-għaliex-magħna/" onclick="_paq.push(['trackEvent', 'Promo', 'minn: Il-Kuxjenza fit-Truf', 'għal: Kontra Tagħna Għaliex Magħna', 2]);">
		<header>
	<ul>
	
		<li class="header-label">Ottubru 2023</li>
	
	
	</ul>
	
		<h1>
			Kontra Tagħna Għaliex Magħna
			
		</h1>
	
	
<h2>
	
	
		
		
			
				
					<span class="author">Joe Gatt</span>
</h2>

	
</header>

		<div class="body-text">
			
				<p>Meta wara <l-m>sentejn f</l-m>’idejn <l-m>il-Franċiżi</l-m>, <l-m>fl-1800</l-m> l-ġżejjer <l-m>Maltin sabu</l-m> ruħhom <l-m>taħt il-ħakma</l-m> Ingliża, <l-m>skont it-Trattat</l-m> ta’ <l-m>Amiens kellhom</l-m> jerġgħu jgħaddu lura <l-m>għand il-Kavallieri</l-m> biex ikomplu jmexxuha huma bħala pajjiż “newtrali”<span class="pull">.</span> <l-m>Il-qassisin</l-m>, <l-m>in-nutara</l-m>, <l-m>l-avukati</l-m> u <l-m>l-kummerċjanti</l-m> Maltin <l-m>tal-“Congresso</l-m>”<span class="pull">,</span> li sa <l-m>ftit qabel</l-m> kienu <l-m>qed imexxu</l-m> l-insurrezzjoni kontra <l-m>l-Franċiżi</l-m>, beżgħu li <l-m>dan kien</l-m> ifisser li <l-m>malajr jerġgħu</l-m> jiġu taħthom <l-m>għax l-Ordni</l-m> kienet iddgħajfet sew u <l-m>żgur ma</l-m> kinitx tiflaħ <l-m>għal Napuljun</l-m>. Għalhekk, <l-m>il-104</l-m> membri ta’ <l-m>dan il-kungress</l-m> kitbu “Dichiarazione dei Diritti degli Abitanti delle Isole di Malta e Gozo”<span class="pull">.</span> Ma <l-m>kinitx dikjarazzjoni</l-m> radikali <l-m>bħal dik</l-m> tal-Indipendenza ta’ Haiti ta’ <l-m>sentejn wara</l-m>, li abolixxiet <l-m>l-iskjavitù</l-m>, ċaħdet <l-m>kull rabta</l-m> mal-kolonjalisti Ewropej u ħalfet <l-m>il-libertà</l-m> jew <l-m>il-mewt</l-m>. Dik Maltija <l-m>kienet dikjarazzjoni</l-m> liberali <l-m>bl-eku</l-m> Illuminista ta’ dik <l-m>tal-Indipendenza</l-m> tal-Istati Uniti <l-m>fl-1776</l-m> u <l-m>tad-“Dikjarazzjoni</l-m> tad-Drittijiet <l-m>tal-Bniedem</l-m> u <l-m>ċ-Ċittadin</l-m>” fi Franza, <l-m>tlettax-il</l-m> sena wara. F’disa’ punti, <l-m>id-dikjarazzjoni</l-m> elenkat speċi ta’ kuntratt. <l-m>Iktar milli</l-m> stqarrija ta’ drittijiet indirizzata <l-m>lejn l-ispirtu</l-m> etern <l-m>tal-Bniedem</l-m>, <l-m>kien quid</l-m> pro quo <l-m>ċar u</l-m> pragmatiku indirizzat <l-m>lir-Re</l-m> tar-Renju <l-m>Unit tal-Gran</l-m> Brittanja u <l-m>l-Irlanda</l-m> u <l-m>d-dixxendenti</l-m> tiegħu bħala sovrani fuq <l-m>il-gżejjer</l-m> “<l-m>għal dejjem</l-m>”<span class="pull">.</span> <l-m>Dan in-nisel</l-m> nobbli, <l-m>min-naħa</l-m> tiegħu, kellu jagħti <l-m>lill-pajjiż</l-m> kostituzzjoni li biha <l-m>kunsill elett</l-m> mill-“poplu” ikollu <l-m>dritt jiġbor</l-m> it-taxxi u jmexxi ’<l-m>l-pajjiż</l-m>. <l-m>Ir-Re</l-m> ma kellu jindaħal la <l-m>fit-tmexxija</l-m> interna <l-m>tal-pajjiż</l-m> u <l-m>lanqas fil-ħajja</l-m> reliġjuża tiegħu. <l-m>In-nies </l-m>— insomma, “gli uomini liberi” — kellhom <l-m>id-dritt</l-m> josservaw liema reliġjon riedu, igawdu <l-m>l-proprjetà</l-m> tagħhom u jkunu suġġetti <l-m>biss għal-Liġi</l-m>. U <l-m>għar-Re</l-m>, li <l-m>kien il-protettur</l-m> tar-reliġjon. U <l-m>għall-Papa</l-m>, li kellu <l-m>jkun l-uniku</l-m> referenza <l-m>fejn jidħlu</l-m> affarijiet spiritwali; hu u <l-m>l-ġenerali</l-m> tal-ordnijiet monastiċi. Intbagħtet <l-m>lir-Re</l-m> Ġorġ III, imma nafu biha <l-m>għax baqgħu</l-m> kopji tagħha Malta. <l-m>Fl-arkivji</l-m> impekkabbli <l-m>tal-Gran</l-m> Brittanja m’hemm ebda <l-m>ħjiel tagħha</l-m>. Jekk <l-m>lir-Re</l-m> waslitlu, ma <l-m>nafux x</l-m>’għamel biha. <l-m>L-Ingliżi</l-m> bdew imexxu <l-m>l-gżejjer</l-m> bħala dittatorjat militari. <l-m>Fost l-uffiċjali</l-m> Ingliżi, li ma taw <l-m>kas la</l-m> ta’ <l-m>din id-dikjarazzjoni</l-m> u <l-m>lanqas ta</l-m>’ appelli oħrajn <l-m>għall-awtonomija</l-m>, <l-m>kien hemm</l-m> l-ewwel Duka ta’ Wellington li jgħidu li qal: Kieku allura nistgħu nagħtu kostituzzjoni <l-m>lil bastiment</l-m> tal-gwerra!</p>
			
		</div>
		
	</a>
</li>

	
		

<li >
	<a class="promo awwissu-2023 promo-storja story-17" href="/miriam-galea-lejl-u-nhar/" onclick="_paq.push(['trackEvent', 'Promo', 'minn: Il-Kuxjenza fit-Truf', 'għal: Lejl u Nhar', 3]);">
		<header>
	<ul>
	
		<li class="header-label">Awwissu 2023</li>
	
	
	</ul>
	
		<h1>
			Lejl u Nhar
			
		</h1>
	
	
<h2>
	
	
		
		
			
				
					<span class="author">Miriam Galea</span>
</h2>

	
</header>

		<div class="body-text">
			
				<p>Fis-skiet <l-m>imiss li</l-m> tintemm sena oħra, <l-m>taħt dan</l-m> is-sema <l-m>tal-azzar</l-m>. <l-m>Int bħall-gawwi</l-m>, nistħajlek twerżaq <l-m>mill-bogħod</l-m>. Iżda <l-m>hawn kwiet</l-m> perfett. Dlam ċappa. <l-m>Toqtol u</l-m> tidfen. Inħaffer <l-m>fil-fond</l-m>, nordom <l-m>il-mejjet</l-m>, imbagħad infarfar idejja <l-m>mit-trab</l-m>. <l-m>Jien u</l-m> miexja lura <l-m>d-dar</l-m> jibda jbexbex; <l-m>id-dawl</l-m> kiefer jifga <l-m>lil-lejl</l-m> u <l-m>jgerrex lill-iħirsa</l-m>. <l-m>Il-jum</l-m> jitqalleb u jitmattar u jistenbaħ kollu nfiħ. F’ħalqu togħma qarsa, xufftejh nexfin. Naħseb kellu ħolma kerha, waħda <l-m>minn dawk</l-m> l-imxajtnin.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [{"author":"Joe Gatt","storyId":"11","monthYear":"Mejju 2023","pageSlug":"joe-gatt-il-kuxjenza-fit-truf","podcastLengthMinutes":15,"podcastNote":"<p>Nota dwar <a href=\"/italo-svevo-joe-gatt-it-tipjip/\">it-traduzzjoni għall-Malti ta’ “It-Tipjip”</a>, kapitlu minn <em>Il-Kuxjenza ta’ Zeno</em> ta’ Italo Svevo.</p>","reportingTitle":"Il-Kuxjenza fit-Truf","sequenceEpisodeNumber":null,"sequenceEpisodeTitle":null,"title":"Il-Kuxjenza fit-Truf","type":"Esej","url":"https://assets.pippa.io/shows/63ef6b4c3642ca00119bcf72/1695885246310-bb2360f4e5b2d11a564ba5868f6d5d1c.mp3"}] };
		author = "Joe Gatt" || null;
		collections = "" || null;
		monthYear = "mejju-2023" || null;
		podcastUrl = "https://assets.pippa.io/shows/63ef6b4c3642ca00119bcf72/1695885246310-bb2360f4e5b2d11a564ba5868f6d5d1c.mp3";
		reportingTitle = "Il-Kuxjenza fit-Truf" || null;
		sequenceEpisodeNumber = null;
		sequenceEpisodeTitle = null;
		storyId = "11" || null;
		storyType = "Esej" || null;
		pageTitle = "Il-Kuxjenza fit-Truf" || null;
		translator = null;
		wordcount = 1601 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="joe-gatt-il-kuxjenza-fit-truf">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/joe-gatt-il-kuxjenza-fit-truf.png" width="180" height="180" alt="QR code" /></div>
		<div id="url">https://aphroconfuso.mt/joe-gatt-il-kuxjenza-fit-truf/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
