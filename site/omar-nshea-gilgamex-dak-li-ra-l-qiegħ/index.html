<!doctype html>
<html lang="mt" translate="no">

	<head>
		<meta charset="utf-8">
		
	<title>Gilgamex, Dak li Ra l-Qiegħ ta’ Omar N’Shea · Aphroconfuso</title>
	<meta content="L-idea li Gilgamex isib ruħu f’daru fil-kultura u l-lingwa Maltija ma bdietx b’Montebello. Bejn l-1899 u l-1915 Alfons Maria Galea ppubblika sensiela bl-isem Kotba tal-Mogħdija taż-Żmien. Fl-1913 kien ħareġ in-numru 130 ta’ din is-sensiela bl-isem Kif l-Għerf tal-Kangħanin Tnissel fil-Griegi, miktub minn F. Calleja “tal-Alġier”. Kemm kienet tajba t-tixrida ta’ dan il-ktieb ma tantx huwa ċar; li nafu hu li ma kienx hawn ħafna kopji għall-bejgħ għax Calleja kien ħallas għall-pubblikazzjoni minn butu." name="description">
	<meta property="og:image" content="/stampi/social_gilgamex_maduma_v_01452fc7d6.jpg">
	
		<meta name="author" content="Omar N’Shea">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Gilgamex, Dak li Ra l-Qiegħ ta’ Omar N’Shea">
	<meta name="twitter:description" content="L-idea li Gilgamex isib ruħu f’daru fil-kultura u l-lingwa Maltija ma bdietx b’Montebello. Bejn l-1899 u l-1915 Alfons Maria Galea ppubblika sensiela bl-isem Kotba tal-Mogħdija taż-Żmien. Fl-1913 kien ħareġ in-numru 130 ta’ din is-sensiela bl-isem Kif l-Għerf tal-Kangħanin Tnissel fil-Griegi, miktub minn F. Calleja “tal-Alġier”. Kemm kienet tajba t-tixrida ta’ dan il-ktieb ma tantx huwa ċar; li nafu hu li ma kienx hawn ħafna kopji għall-bejgħ għax Calleja kien ħallas għall-pubblikazzjoni minn butu.">
	<meta name="twitter:image" content="/stampi/social_gilgamex_maduma_v_01452fc7d6.jpg">
	<meta name="twitter:image:alt" content="Maduma mxaqqa tal-fuħħar b-sinjali kunejformi mnaqqxa fiha.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/omar-nshea-gilgamex-dak-li-ra-l-qiegħ/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-12d61299.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 esej story story-7">
		<header>
			
				<h4><a href="/mejju-2023/">Mejju 2023</a></h5>
				<h1>
					Gilgamex, Dak li Ra <l-m>l-Qiegħ</l-m>
					
				</h1>
				<h2>
					
						<a href="/omar-nshea/">Omar <l-m>N’Shea</l-m></a>
					
				</h2>
			
			
				<section id="epigraphs" class="body-text">
					<figure class="epigraph">
						<p>Irrid kieku nfisser li <l-m>l-Maltin</l-m> wiritna <l-m>n-nisel</l-m> ta’ dak <l-m>l-ilsien</l-m> imqaddes. Dan għalina sombor liema bħalu. Aħna Assirjologi mingħajr ma nafuh.</p>
						<figcaption>F. Calleja “<l-m>tal-Alġier</l-m>”<span class="pull">,</span> 1913</figcaption>
					</figure>
				</section>
			
			
		</header>
		<div class="container">
			<section id="grid-max-panel-left-top">
				
					<section class="reviewed">
					<p>
						<span class="title">Għemejjel Gilgamex</span>
						
						<span class="translator"> Pawlu Montebello, tr.</span>
						<span class="publisher">(Klabb Kotba Maltin, Malta 1974)</span>
					</p>
					</section>
				
				
				
			</section>
			<section id="grid-max-panel-right-top">
				
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-F">F</span><l-m>it-3</l-m></span> ta’ Diċembru <l-m>tal-1872</l-m>, George Smith ippreżenta <l-m>lis-Society</l-m> of Biblical Archaeology ġewwa Londra <l-m>s-sejbiet</l-m> tar-riċerka li kien qed jagħmel fuq biċċa fuħħar miżgħuda b’tinqix li jirrappreżenta sinjali Kunejformi, <l-m>it-teknoloġija</l-m> tal-kitba <l-m>tal-Mesopotamja</l-m> tal-Qedem li fiha ġew miktuba għadd ta’ lingwi <l-m>bħas-Sumeru</l-m>, <l-m>l-Akkadi</l-m> (bid-djaletti <l-m>tal-Babilonjan</l-m> u <l-m>l-Assirjan)</l-m>, <l-m>l-Eblaita</l-m>, u <l-m>l-Elamita</l-m>. <l-m>L-antiċipazzjoni</l-m> għal din <l-m>il-laqgħa</l-m> speċjali kienet tremenda. Uħud <l-m>mill-irjus</l-m> il-kbar <l-m>tax-xena</l-m> arkeoloġika ta’ Londra kienu hemm; <l-m>il-Prim</l-m> Ministru William Gladstone kien <l-m>fl-udjenza</l-m>. Smith innifsu kien ġej <l-m>mill-klassi</l-m> tal-ħaddiema. Matul <l-m>il-ġurnata</l-m> kien impjegat ma’ stamperija u filgħaxija kien ifekren fost <l-m>il-fdalijiet</l-m> qodma li bdew ġejjin <l-m>mill-Iraq</l-m> għall-ħażna <l-m>fil-British</l-m> Museum.</p>
<p>Smith sejjaħ <l-m>it-taħdita</l-m> li kellu jagħmel “<l-m>Ir-Rakkont</l-m> Kaldew <l-m>tad-Dulluvju</l-m>”<span class="pull">,</span> b’referenza ovvja <l-m>għar-rakkont</l-m> tad-dulluvju <l-m>fil-Kotba</l-m> tal-Bibbja. <l-m>L-attrazzjoni</l-m> kienet daqstant kbira minħabba <l-m>l-fatt</l-m> li f’Londra Vittorjana, speċjalment fost <l-m>il-membri</l-m> tas-Society of Biblical Archaeology, ħafna kienu dawk li telqu jesploraw <l-m>l-hekk</l-m> imsejħin “tells”<span class="pull">.</span> Dawn kienu saffi, wieħed fuq <l-m>l-ieħor</l-m>, iffurmati minn diversi okkupazzjonijiet umani, fejn <l-m>l-eqdem</l-m> okkupazzjoni tkun <l-m>fis-saffi</l-m> ta’ isfel u li <l-m>mill-bogħod</l-m> jidhru qishom għoljiet naturali. Dawn <l-m>l-esploraturi</l-m> kienu qed jippruvaw isibu evidenza storika <l-m>għall-ġrajjiet</l-m> tal-Bibbja. <l-m>Ir-reżonanza</l-m> ta’ dan <l-m>l-interess</l-m> trid titqies <l-m>fl-isfond</l-m> ta’ kontroversji sħaħ li kienu qajmu kemm Charles Darwin kif ukoll studjużi bħal Thomas Huxley meta bdew jiġu diskussi <l-m>l-ewwel</l-m> ideat <l-m>tal-oriġini</l-m> tal-ispeċijiet. Biss, bosta kienu dawk li bdew jippreparaw biex isibu konferma materjali u storika <l-m>tal-kontenut</l-m> tal-Bibbja, ovvjament mingħajr <l-m>l-iċken</l-m> ħjiel li konferma bħal din setgħet <l-m>fil-fatt</l-m> tpoġġi <l-m>t-test</l-m> bibliku f’dawl iktar dubjuż rigward <l-m>il-verità</l-m> storika tiegħu. Fost <l-m>il-biċċiet</l-m> ta’ fdalijiet <l-m>tal-fuħħar</l-m> bil-kitbiet Kunejformi li Smith kien qed jistudja, waħda kienet laqtitu iktar <l-m>mill-oħrajn</l-m>. Wara studju intensiv fuq dan <l-m>il-framment</l-m>, Smith intebaħ li <l-m>l-kitba</l-m> tirrakkonta storja ta’ dulluvju li tixbah ħafna <l-m>r-rakkont</l-m> bibliku.</p>
<p>Lejn <l-m>l-aħħar</l-m> tas-seklu dsatax, <l-m>it-tfittxija</l-m> ta’ siti arkeoloġiċi <l-m>fil-Lvant</l-m> Nofsani u <l-m>fil-kitbiet</l-m> li bdew jiġu tradotti <l-m>fil-mużewijiet</l-m> fejn dawn <l-m>il-fdalijiet</l-m> bdew jiġġemmgħu, ħadet spinta tajba. <l-m>Fl-aħħar</l-m>, <l-m>l-istejjer</l-m> tal-Bibbja bdew jinstabu barra <l-m>l-kotba</l-m> bibliċi nnifishom; saħansitra bliet imsemmija <l-m>fil-Bibbja</l-m> bdew jinkixfu minn dawk <l-m>l-esploraturi</l-m> imperjalisti li bdew imorru armati kemm <l-m>bil-fondi</l-m> kif ukoll <l-m>bil-metodi</l-m>, <l-m>fil-bidu</l-m> biss b’kurżità <l-m>għall-antikwarjat</l-m>, u ftit wara b’tifsil iktar xjentifiku. <l-m>Il-Bibbja</l-m>, għal ħafna, issa kellha konferma storika. Sakemm <l-m>fl-1902</l-m>, ġewwa <l-m>l-Berliner</l-m> Singakademie, <l-m>il-Professur</l-m> tal-Assirjoloġija fi ħdan <l-m>l-Università</l-m> ta’ Berlin, Friedrich Delitzsch — li kien waqqaf <l-m>id-Dipartiment</l-m> tal-Lvant Nofsani Qadim ġewwa <l-m>l-Mużew</l-m> Irjali ta’ Berlin — ta taħdita kontroversjali immens li fiha stqarr li, wara ħafna studju <l-m>tal-kitbiet</l-m> mill-Mesopotamja, kien wasal <l-m>għall-konklużjoni</l-m> li <l-m>r-reliġjon</l-m> tal-Lhud u <l-m>l-istejjer</l-m> tat-Testment <l-m>il-Qadim</l-m> kellhom storja bikrija, u li kellhom prekursuri <l-m>fil-Babilonja</l-m>. Din <l-m>it-taħdita</l-m> bl-isem “Babel und Bibel” kienet qajmet kjass sħiħ fiċ-ċrieki akkademiċi, speċjalment fost <l-m>it-teologi</l-m> ta’ dak <l-m>iż-żmien</l-m> u dawk li bdew jirriċerkaw <l-m>l-istorja</l-m> tal-Mesopotamja, illum magħrufa iktar bħala <l-m>l-Iraq</l-m> tal-Qedem. Dan <l-m>id-dibattitu</l-m> ħoloq konfużjoni sħiħa rigward <l-m>l-oriġinalità</l-m> tar-rakkonti bibliċi: <l-m>it-teologi</l-m>, fuq naħa, isostnu li <l-m>l-istejjer</l-m> huma minnhom, u <l-m>l-Assirjologi</l-m>, fuq <l-m>in-naħa</l-m> l-oħra, jippruvaw juru li <l-m>r-rakkonti</l-m> bibliċi kienu ġejjin minn rakkonti ħafna eqdem dwar <l-m>l-allat</l-m> ta’ Sumer u <l-m>tal-Babilonja</l-m>.</p>
<p>Hekk kif Smith temm <l-m>id-diskors</l-m> tiegħu dwar <l-m>ir-rakkont</l-m> tad-dulluvju, <l-m>il-Prim</l-m> Ministru Gladstone, preżenti <l-m>fl-udjenza</l-m> x’aktarx mhux biss bħala mexxej <l-m>tal-pajjiż</l-m> iżda wkoll bħala studjuż <l-m>tal-Latin</l-m> u <l-m>l-Grieg</l-m> u li kien diġà ppubblika xogħlijiet fuq Omeru, qam jitkellem u stqarr li <l-m>s-silta</l-m> tad-dulluvju kienet importanti mhux biss għal dawk li kienu qed ifittxu xi konferma <l-m>tal-istoriċità</l-m> tal-kotba bibliċi minn sorsi barra <l-m>l-Bibbja</l-m> nnifisha, iżda anki għal dawk li kienu qed jippruvaw isibu <l-m>t-tradizzjonijiet</l-m> li kienu wasslu biex Omeru kiteb <l-m>il-ġrajjiet</l-m> tal-Ilijade u <l-m>l-Odissea</l-m>. Gladstone żied jgħid li <l-m>l-eroj</l-m> tar-rakkont, re <l-m>tal-belt</l-m> qadima ta’ Uruk <l-m>fin-Nofsinhar</l-m> tal-Iraq, <l-m>x’aktarx</l-m> huwa <l-m>l-prototip</l-m> ta’ Erkuli.</p>
<p class="break"><span class="initial"><span class="dropcap drop-I">I</span><l-m>s-silta</l-m></span> <l-m>tad-dulluvju </l-m>— li għandha xebh kbir ma’ dik iktar magħrufa <l-m>tal-Bibbja </l-m>— kienet instabet <l-m>fir-rakkont</l-m> ta’ Gilgamex u <l-m>l-għemejjel</l-m> tiegħu. Gilgamex kien <l-m>ir-re</l-m> semileġġendarju ta’ Uruk. <l-m>Fil-fatt</l-m>, għadu mhux magħruf jekk kienx hemm persunaġġ storiku li madwaru ntiseġ <l-m>ir-rakkont</l-m> u li <l-m>maż-żmien</l-m> beda jingħata karatteristiċi kważi divini. <l-m>Ir-rakkont</l-m> huwa miktub fuq <l-m>tnax-il</l-m> maduma, però <l-m>n-narrattiva</l-m> tinqasam f’żewġ partijiet. <l-m>Fl-ewwel</l-m> parti, Gilgamex u sieħbu Enkidu jiġġieldu ma’ Ħumbaba u <l-m>l-Barri</l-m> tal-Ġenna u f’<l-m>dil-ġlieda</l-m> Enkidu jmut; <l-m>it-tieni</l-m> parti tirrakkonta <l-m>l-ivvjaġġar</l-m> ta’ Gilgamex <l-m>sat-truf</l-m> tad-dinja biex jikseb <l-m>il-ħajja</l-m> ta’ dejjem u <l-m>ż-żjara</l-m> li jagħmel lil Utanapixti, li salva <l-m>mid-dulluvju</l-m> u li issa kiseb <l-m>l-immortalità</l-m>. Għalkemm Gilgamex ma jirnexxilux jikseb dak li ried, jerġa’ lura Uruk mexxej aħjar. <l-m>Il-Gilgamex</l-m> huwa wkoll rakkont li jieħu <l-m>l-qarrejja</l-m> ġo foresti msaħħra u ibħra qliel, u jġegħelna naħsbu fuq <l-m>il-pjaċir</l-m> li jġibu magħhom <l-m>l-ikel</l-m>, <l-m>is-sess</l-m>, <l-m>ix-xorb</l-m>, u <l-m>l-ħbiberija</l-m>. Ilaqqagħna wkoll ma’ għadd ta’ nies f’forma ta’ skorpjuni u xadini, ma’ barri <l-m>d-daqs</l-m> ta’ belt sħiħa u <l-m>mal-qaddejja</l-m> tal-allat <l-m>fil-ħanut</l-m> tax-xorb fejn imorru <l-m>għall-qatra</l-m>.</p>
<p><l-m>Ir-rakkont</l-m> tal-Gilgamex beda jinstab fuq mijiet ta’ biċċiet <l-m>tal-fuħħar</l-m> maħruġa <l-m>mit-terrapien</l-m> tal-Iraq. Nafu <l-m>bir-rakkont</l-m> tal-Gilgamex għax <l-m>fil-qedem</l-m> kien hemm żewġ kuntesti li fihom dan <l-m>ir-rakkont</l-m> żgur kien magħruf. <l-m>L-ewwel</l-m> kien <l-m>l-iskola</l-m> tal-kitba fejn uħud setgħu jmorru biex jitgħallmu <l-m>s-sengħa</l-m> tal-kitba. Waqt <l-m>l-apprentistat</l-m> tagħhom, <l-m>il-kittieba</l-m> kienu jitgħallmu <l-m>s-sinjali</l-m> Kunejformi billi jikkupjaw siltiet <l-m>mill-ġrajjiet</l-m> ta’ Gilgamex. Dan kien iseħħ kemm <l-m>fil-bidu</l-m> tal-apprentistat tagħhom kif ukoll lejn <l-m>it-tmiem</l-m>. Jiġifieri, <l-m>it-test</l-m> tal-Gilgamex kien jiġbidhom lejn <l-m>il-karriera</l-m> ta’ kittieba u kien ikun ta’ sodisfazzjon kbir ġaladarba jispiċċaw <l-m>bil-kapaċità</l-m> li jiktbu <l-m>t-test</l-m> u jużaw <l-m>is-sinjali</l-m> kollha tiegħu. Biss, però, kien hemm raġuni oħra għala kien jintuża <l-m>l-Gilgamex</l-m> u mhux test ieħor: għal min ried iħejji <l-m>għall-karriera</l-m> ta’ kittieb <l-m>tal-Kuruna</l-m>, u għal dawk li riedu javvanzaw u jilħqu studjużi konsulenti <l-m>tal-Kuruna </l-m>— <em>ummanu</em> — l-għarfien <l-m>tal-Gilgamex</l-m> kien indispensabbli. <l-m>L-istudjużi</l-m> li kienu jaħdmu <l-m>fl-apparat</l-m> burokratiku <l-m>tal-Kuruna</l-m> kienu jieħdu magħhom <l-m>it-tagħlim</l-m> kemm <l-m>tar-rakkont</l-m> kif ukoll <l-m>tal-kummentarju</l-m> dwaru, speċjalment dawk <l-m>il-kitbiet</l-m> li kellhom <l-m>x’jaqsmu</l-m> mar-rakkont bħala riflessjoni fuq <l-m>it-tmexxija</l-m> tal-komunità.</p>
<p><l-m>It-tieni</l-m> kuntest li minnu nafu din <l-m>il-ġrajja</l-m> huwa <l-m>l-librerija</l-m> rjali ta’ Axxurbanipal li nstabet <l-m>fil-belt</l-m> qadima ta’ Ninwè, viċin <l-m>tal-belt</l-m> ta’ Mosul <l-m>fl-Iraq</l-m>. Axxurbanipal kellu, f’din <l-m>il-kollezzjoni</l-m>, eżemplari diversi <l-m>tar-rakkont</l-m>, però nafu li <l-m>l-edizzjoni</l-m> bil-Babilonjan Standard kienet recherché ħafna.</p>
<p>Li <l-m>l-palazz</l-m> ikollu kopji <l-m>tal-Gilgamex</l-m> huwa fattur ta’ ċertu reżonanza. Meta <l-m>l-bużnannu</l-m> ta’ Axxurbanipal, Sargon II (bl-Akkadi <em>Xarru-kin</em>), inqatel <l-m>fil-gwerra</l-m> u ġismu ma nstabx, <l-m>l-ogħla</l-m> studjuż <l-m>tal-Kuruna </l-m>— ċertu Nabu-zupup-kenu, imnissel minn dinastija ta’ studjużi mqabbdin ħafna — kien ikkonsulta <l-m>t-tnax-il</l-m> maduma <l-m>tal-Gilgamex</l-m> għat-tifsira ta’ dan <l-m>l-avveniment</l-m>. Peress li <l-m>r-realtà</l-m> għall-istudjużi <l-m>tal-Lvant</l-m> Nofsani <l-m>tal-qedem</l-m> kienet waħda mantika, <l-m>id-dinja</l-m> għal Nabu-zupup-kenu u sħabu kienet tippreżenta sinjali li kellhom jiġu deskritti, klassifikati, analizzati, u miġbura f’kollezzjonijiet ta’ kitba. <l-m>Is-sinjali</l-m>, bħala manifestazzjonijiet astrali jew bħala tikek fuq <l-m>il-fwied</l-m> tan-nagħaġ, kienu jinqraw minn aruspiċe — dak li <l-m>bl-Akkadi</l-m> jissejjaħ <em>baru</em>, espert <l-m>tad-divinazzjoni </l-m>— waqt <l-m>ir-ritwal</l-m> tal-estispiċju. Skont <l-m>it-tnax-il</l-m> maduma <l-m>tal-Gilgamex</l-m>, <l-m>għall-inqas</l-m> hekk kif ġiet interpretata minn Nabu-zupup-kenu, <l-m>it-telfa</l-m> tal-ġisem ta’ Sargon u, konsegwentament, <l-m>il-fatt</l-m> li <l-m>l-ġisem</l-m> irjali ma setax jieħu <l-m>r-riti</l-m> tal-mewt u <l-m>d-difna</l-m>, kienu sinjal li <l-m>l-allat</l-m> stmerrew <l-m>il-Kuruna</l-m> tal-Assirja. Dan kien kważi mistenni minn ċerti nies li kienu midħla <l-m>tal-Palazz</l-m>. Dan <l-m>x’aktarx</l-m> għax kienu jafu b’konfoffa ta’ ewnuki u gvernaturi provinċjali li, biex Sargon — li <l-m>x’aktarx</l-m> kien minn linja rjali sekondarja — jieħu <l-m>t-tron</l-m>, kienu qanqlu gwerra ċivili. <l-m>Il-werriet</l-m> tal-imperu, Senakkerib, tant ħadha bi kbira li qabad <l-m>l-apparat</l-m> imperjali kollu u telaq <l-m>mill-belt</l-m> ġdida ta’ Dur Xarrukin, mibnija minn missieru li bilkemm kien laħaq għex fiha, u reġa’ lura lejn <l-m>il-belt</l-m> kemxejn tradizzjonali ta’ Ninwè. F’Ninwè nstabu <l-m>l-aħjar</l-m> eżemplari <l-m>tat-test</l-m> tal-Gilgamex, miktubin <l-m>bil-Babilonjan</l-m> Standard.</p>
<p><l-m>Ir-rakkont</l-m> tal-Gilgamex għadu ma nstabx kollu, però nafu biċċa minnu sew, biżżejjed biex inkunu nafu <l-m>l-ġrajjiet</l-m> ewlenin u f’ċertu dettall. <l-m>Ir-rakkont</l-m> sħiħ huwa mifrux fuq <l-m>tnax-il</l-m> maduma, u kull waħda tista’ titqies bħala kapitlu għalih. <l-m>L-aħħar</l-m> sejba ta’ framment sinifikanti ġiet f’idejn Farouk <l-m>Al-Rawi</l-m> fl-2011, u nxtrat <l-m>mill-Mużew</l-m> Suleimanija <l-m>fil-ġuriżdizzjoni</l-m> tal-Gvern Reġjonali Kurd. Illum tinsab f’dan <l-m>il-mużew</l-m> bin-numru T.1447.</p>
<p>Tul <l-m>il-ħajja</l-m> tiegħu <l-m>fil-qedem</l-m>, <l-m>ir-rakkont</l-m> ma kienx magħruf b’isem <l-m>il-protagonist</l-m> iżda <l-m>bl-incipit</l-m>, <l-m>l-ewwel</l-m> kliem <l-m>tal-ftuħ:</l-m> <em>šá naqba imuru</em> (“dak li ra <l-m>l-qiegħ</l-m>”). Illum, <l-m>għall-konvenjenza</l-m>, jissejjaħ <l-m>bl-isem</l-m> tal-protagonist. <l-m>Il-Gilgamex</l-m> ġie tradott f’ħafna lingwi, biss <l-m>it-traduzzjoni</l-m> l-iktar magħrufa hija dik filoloġika ta’ Andrew George, li ġabar, għaqqad, u editja dan <l-m>ir-rakkont</l-m>. Dan <l-m>l-aħħar</l-m>, <l-m>il-Gilgamex</l-m> ġie tradott poetikament u b’kummentarji minn Sophus Helle <l-m>mal-Istamperija</l-m> tal-Università Yale. Helle jiffoka <l-m>x-xogħol</l-m> tiegħu, apparti <l-m>t-traduzzjoni</l-m> nnifisha, fuq <l-m>ir-riċezzjoni</l-m> moderna, speċjalment akkademika, <l-m>tar-rakkont</l-m>. Isemmi, fost oħrajn, <l-m>il-qari</l-m> tal-Gilgamex minn perspettiva <l-m>tat-tfittxija</l-m> għall-ħajja ta’ dejjem, <l-m>it-telf</l-m> ta’ persuni maħbubin, <l-m>l-imħabba</l-m> bejn żewġt irġiel — possibbilment anki fuq livell omoerotiku — il-femminiżmu, u <l-m>l-ekoloġija</l-m>. Helle jiddeskrivi <l-m>r-rakkont</l-m> bħala wieħed ta’ enerġija sfrenata u riflessjoni sobrja. <l-m>Il-protagonist</l-m> jaf ikun bla rażan, imma <l-m>r-rakkont</l-m> huwa melankoniku, riflessjoni twila fuq <l-m>il-mewt</l-m>, fuq <l-m>il-piż</l-m> li ġġib magħha <l-m>l-ħajja</l-m> fil-komunità. </p>
<p>F’din <l-m>il-ġrajja</l-m>, Gilgamex qatt ma jasal ikun eroj; <l-m>fil-fatt</l-m>, dan huwa rakkont ta’ kif qatt ma jirnexxilu jsir. <l-m>Il-bini</l-m> u <l-m>t-turija</l-m> tal-maskulinità wkoll jilagħbu parti kbira <l-m>fil-persunaġġ</l-m> ta’ Gilgamex. Gilgamex mhux dak <l-m>l-eroj</l-m> virili li twegħedna <l-m>n-narrattiva</l-m> qabel jibda kollox: meta jirbaħ <l-m>il-ġlieda</l-m> ma’ Ħumbaba, jirnexxilu għax tgħinu ommu, Ninsun. Nispiċċaw narawh jgħannaq, jingħi, jinkwieta, joħlom, u speċjalment jibki <l-m>t-telfa</l-m> tal-maħbub tiegħu iktar milli jiġġieled. Iqatta’ ħwejġu u jilbes <l-m>il-ġilda</l-m> ta’ annimal; jolfoq bħal iljunissa li għadha kif tilfet <l-m>iż-żgħar</l-m> tagħha. Minħabba f’dan, Helle josserva li Gilgamex iħawwad u joftoq <l-m>il-ġeneru</l-m> tal-epika.</p>
<p>Fi kliem ieħor, għal Helle, Gilgamex inkiteb fi stil li huwa jiddeskrivi bħala “<l-m>mhux-eżatt-epika</l-m>” u dan <l-m>l-istil</l-m> joħloq ġeneru kważi għalih innifsu, “playful” imma li jiflaħ iġorr <l-m>it-toqol</l-m> tar-riflessjoni fuq <l-m>il-mewt</l-m>, <l-m>tal-kritika</l-m> lejn <l-m>is-soċjetà</l-m> li fih inkiteb, u ta’ ħsieb kumpless madwar kriżijiet ta’ dimensjoni apokalittika. <l-m>Fl-istess</l-m> ħin, tajjeb li nżommu quddiem għajnejna li <l-m>l-Gilgamex</l-m> inkiteb ħafna qabel <l-m>l-epika</l-m> klassika u għalhekk jista’ jkun anakronistiku li jitkejjel b’xiber li ma kienx għadu nħoloq.  </p>
<p>Kemm <l-m>l-Akkadi</l-m>, kif ukoll <l-m>il-kitba</l-m> Kunejformi, għadhom aljeni għal ħafna nies, saħansitra għal dawk li diġà jafu xi ħaġa fuq dawn <l-m>il-ġrajjiet</l-m>. Hemm ukoll <l-m>il-fatt</l-m> li ħafna <l-m>mill-kitbiet</l-m> tal-ewwel deċennji wara <l-m>s-sejba</l-m> tal-frammenti li jikkostitwixxu <l-m>l-Gilgamex</l-m> saru <l-m>bil-lingwi</l-m> tal-istudjużi nnifishom, jiġifieri <l-m>bl-Ingliż</l-m>, prinċipalment, jew <l-m>bil-Franċiż</l-m> u <l-m>l-Ġermaniż</l-m>. <l-m>Il-kanonu</l-m> tar-riċezzjoni <l-m>tal-Gilgamex</l-m> huwa <l-m>bl-Ingliż</l-m>, u ħafna <l-m>mit-terminoloġija</l-m> li tintuża kważi universalment hija traduzzjoni ta’ termini lessikali <l-m>bl-Ingliż</l-m> li ntużaw minn Smith ’il quddiem. Eżempju ċar ta’ dan huwa <l-m>t-terminu</l-m> bl-Akkadi <em>ṭuppu</em>. Hawnhekk, <l-m>l-Ingliż</l-m> għandu <l-m>l-kumdità</l-m> tal-kelma “tablet” li nzertat konvenjentament viċin biżżejjed għax bisillabika u fiha kważi <l-m>l-istess</l-m> ħsejjes. <l-m>Il-Malti</l-m> għandu <l-m>l-kelma</l-m> “tavla” li taqdi <l-m>l-istess</l-m> bżonn. <l-m>Il-problema</l-m> ta’ tavla hija <l-m>d-dimensjoni</l-m>. Tavla ġeneralment tirreferi għal ġebla <l-m>bil-wiċċ</l-m> u <l-m>l-qiegħ</l-m> illixxati, però ta’ ċertu dimensjoni, u ċertament mhix magħġuna minn fuħħar niedi. Żgur mhix xi ħaġa li titqiegħed <l-m>fil-pala</l-m> tal-id. </p>
<p class="break"><span class="initial"><span class="dropcap drop-F">F</span><l-m>l-1974</l-m></span>, Gilgamex wasal Malta, jew kif stħajjel Pawlu Montebello, <l-m>l-ewwel</l-m> traduttur <l-m>tar-rakkont</l-m>, Gilgamex u Enkidu “saru Maltin.<span class="pullsemi">”</span> Montebello sejjaħ din <l-m>l-ewwel</l-m> traduzzjoni <l-m>fil-Malti</l-m> tal-istorja Mesopotamika <em>Għemejjel Gilgamex</em> u ddedika din <l-m>il-pubblikazzjoni</l-m> lil Dom Mintoff li, <l-m>fil-ġieħ</l-m> poetiku qasir <l-m>fl-ewwel</l-m> paġna <l-m>tal-ktieb</l-m>, isejjaħlu “<l-m>il-mexxej</l-m> qalbieni” <l-m>tal-ħaddiema</l-m> u ta’ Malta ġdida, kif ukoll “għaref bennej ta’ artna, żmienna u ġensna.<span class="pullsemi">”</span> Fost <l-m>il-kliem</l-m> ta’ tifħir, Montebello jsellem ukoll lil Mintoff billi jqabbel <l-m>ix-xogħol</l-m> tat-traduzzjoni tiegħu u <l-m>l-għaqda</l-m> ta’ “qlub, fehmiet, u ħidma” ma’ dawk ta’ Gilgamex u Enkidu.</p>
<p>Biex nimxu <l-m>mal-loġika</l-m> ta’ Montebello u ma’ ta’ F. Calleja “<l-m>tal-Alġier</l-m>” qablu, meta Gilgamex u Enkidu waslu Malta, suppost ma ħassewhomx bħal ħuta barra <l-m>mill-ilma;</l-m> wara kollox, <l-m>iż-żewġ</l-m> kittieba insistew ħafna fuq <l-m>il-wirt</l-m> tal-Kangħanin <l-m>fil-Mediterran</l-m>, speċjalment <l-m>fil-lingwa</l-m> Maltija. <l-m>Fil-fatt</l-m>, Montebello, bla ebda eżitazzjoni, jikxef <l-m>fid-daħla</l-m> tal-ktieb <l-m>it-tama</l-m> tiegħu li Gilgamex, <l-m>il-protagonist</l-m> ta’ din <l-m>il-ġrajja</l-m>, iħossu komdu u “f’daru” fost <l-m>il-Maltin</l-m> li magħhom jaqsam <l-m>l-ilsien</l-m> Kangħanit. Biex ikompli jibni fuq din <l-m>l-idea</l-m> ta’ wirt Kangħanit, jew forsi biex <l-m>il-protagonist</l-m> tiegħu jħossu iktar at home, Montebello jissokta jistaqsi jekk <l-m>il-Maltin</l-m> humiex <l-m>fil-fatt</l-m> imnissla <l-m>mill-istess</l-m> nies ta’ Gilgamex — “nies minn ta’ niesu” — li <l-m>mill-Anatolja</l-m> (illum <l-m>it-Turkija)</l-m> jew <l-m>mis-Sorija</l-m> (Sirja) kienu <l-m>l-ewwel</l-m> nies li waslu Malta u ħallew ilsienhom u <l-m>l-użanzi</l-m> hawn. <l-m>L-istess</l-m> ilsien li, f’metafora bellistika u antimperjalista, Montebello jgħid li <l-m>l-ebda</l-m> qawwa barranija qatt ma għelbet.</p>
<p>Biex Montebello jġib <l-m>fil-Malti</l-m> l-għemejjel ta’ Gilgamex, uża bħala sors <l-m>it-traduzzjoni</l-m> fl-Ingliż ta’ Nancy Katherine Sanders, arkeologa <l-m>tal-preistorja</l-m> li studjat <l-m>l-Università</l-m> ta’ Oxford ma’ Gordon Childe, iżda li ħadmet bħala riċerkatriċi u kittieba indipendenti. Sanders għamlet sintesi <l-m>mill-frammenti</l-m> tat-tnax-il maduma li kienu nstabu sa dak <l-m>iż-żmien</l-m>. <l-m>Ix-xogħol</l-m> tagħha kien ippubblikat <l-m>mill-Penguin</l-m> Classics u <l-m>sal-1974</l-m> kien intebagħ tmien darbiet. Montebello mexa <l-m>mat-traduzzjoni</l-m> tagħha biex iżomm qrib kemm jista’ jkun <l-m>tal-espressjoni</l-m> u <l-m>l-intenzjoni</l-m> tal-kittieba Sumeri u Akkadin li fasslu dan <l-m>ix-xogħol</l-m> fl-Iraq <l-m>tal-Qedem</l-m>. <l-m>Fil-korrispondenza</l-m> tiegħu ma’ Sanders, Montebello kien għarrafha li se jaqleb <l-m>l-għemejjel</l-m> ta’ Gilgamex <l-m>għall-Malti</l-m>, u milli jidher <l-m>fit-tweġiba</l-m> tagħha, kien għaddielha xi tagħrif dwar <l-m>il-lingwa</l-m> Maltija u <l-m>l-profil</l-m> Semitiku tagħha. <l-m>Fil-fatt</l-m>, Sanders irrispondiet bi kliemu stess, milli jidher, kliem li hu uża <l-m>fid-daħla</l-m> tal-ktieb: “It is particularly good that it should make the return trip ‘home,’ as it were, to another semitic language, and such an interesting one.<span class="pullsemi">”</span></p>
<p><l-m>L-idea</l-m> li Gilgamex isib ruħu f’daru <l-m>fil-kultura</l-m> u <l-m>l-lingwa</l-m> Maltija ma bdietx b’Montebello. Bejn <l-m>l-1899</l-m> u <l-m>l-1915</l-m> Alfons Maria Galea ppubblika sensiela <l-m>bl-isem</l-m> <em>Kotba <l-m>tal-Mogħdija</l-m> taż-Żmien</em>. <l-m>Fl-1913</l-m> kien ħareġ <l-m>in-numru</l-m> 130 ta’ din <l-m>is-sensiela</l-m> bl-isem <em>Kif <l-m>l-Għerf</l-m> tal-Kangħanin Tnissel <l-m>fil-Griegi</l-m></em>, miktub minn F. Calleja “<l-m>tal-Alġier</l-m>”<span class="pull">.</span> Kemm kienet tajba <l-m>t-tixrida</l-m> ta’ dan <l-m>il-ktieb</l-m> ma tantx huwa ċar; li nafu hu li ma kienx hawn ħafna kopji <l-m>għall-bejgħ</l-m> għax Calleja kien ħallas <l-m>għall-pubblikazzjoni</l-m> minn butu. B’hekk, <l-m>id-drittijiet</l-m> tal-awtur ġew f’idejh u <l-m>l-kotba</l-m> kien ħadhom kważi kollha għalih, ħlief xi 500 li ħalla <l-m>għall-bejgħ</l-m>. Galea kien insista li min irid iġemma’ <l-m>n-numri</l-m> kollha ma jinfardulux. (Dawn <l-m>il-volumi</l-m> kienu popolari immens u wħud <l-m>mill-iktar</l-m> popolari fosthom inbiegħu minnhom sa 5 000 kopja.) Diġà, f’din <l-m>il-pubblikazzjoni</l-m> bikrija, Calleja kien beda diskors kritiku dwar <l-m>il-protagoniżmu</l-m> tal-kulturi Griegi u Rumani qodma <l-m>fid-diskors</l-m> tal-wirt kulturali <l-m>tal-Punent</l-m>, kritika li <l-m>sal-lum</l-m> il-ġurnata għadha mhux biss rilevanti iżda wkoll irriżolta.</p>
<p>Dan ta’ Calleja ma kienx diskors politikament jew kulturalment newtrali. Wara <l-m>l-idea</l-m> tat-tfittxija <l-m>għall-identità</l-m> Maltija fost <l-m>il-frammenti</l-m> mnaqqxin <l-m>bil-kitbiet</l-m> tal-Kangħanin u <l-m>l-Mesopotamiċi</l-m>, kien hemm <l-m>ix-xaqlib</l-m> politiku li informa <l-m>l-kostruzzjoni</l-m> tal-identità. Fuq naħa kien hemm nies bħal Fortunato Mizzi li kienu ilhom isostnu li <l-m>l-Maltin</l-m> kienu Taljani bħala razza u li <l-m>t-tagħlim</l-m> tat-Taljan seta’ jwassal biex <l-m>il-Maltin</l-m> jagħrfu lilhom infushom, u b’hekk iwarrbu <l-m>l-lingwa</l-m> Maltija li għalihom kellha wisq wirt Għarbi, u jwarrbu wkoll <l-m>il-lingwa</l-m> Ingliża biex irażżnu <l-m>l-ħakma</l-m> imperjalista fuq <l-m>il-gżira</l-m>. Fuq <l-m>in-naħa</l-m> l-oħra kien hemm dawk, bħal Sigismondo Savona, li kienu kontra <l-m>l-idea</l-m> tal-identità Taljana <l-m>tal-Maltin</l-m>. <l-m>Fl-1880</l-m>, jiġifieri sena wara li Savona bagħat <l-m>ir-rakkomandazzjonijiet</l-m> tiegħu <l-m>lill-għalliema</l-m> biex jibdew <l-m>il-lezzjonijiet</l-m> tal-qari <l-m>bil-Malti</l-m> fl-iskejjel, twaqqfet <l-m>ix-Xirka</l-m> Xemxija — “Società Semitica” — bl-ideat tagħha <l-m>għall-ortografija</l-m> fonetika <l-m>tal-Malti</l-m> (b’tibdil fejn, pereżempju, <l-m>il-“j</l-m>” ħadet post <l-m>il-“g</l-m>” u allura “giolgiol” ta’ dari kienet saret “joljol”). Annetto A. Caruana, <l-m>id-Direttur</l-m> tal-Edukazzjoni li ħa post Savona, neħħa din <l-m>l-ortografija</l-m> fl-1888 biex jerġa’ jpoġġi <l-m>l-alfabett</l-m> tal-Accademia Filologica Maltese, li b’hekk reġa’ ġie bħalma kien daħal għal ftit <l-m>fl-1882</l-m>. Dan kollu, però, kien qed isir bħala sforz biex <l-m>it-tagħlim</l-m> jimxi wkoll lejn dawk <l-m>tal-klassijiet</l-m> “baxxi”<span class="pull">.</span> F’rapporti dwar iċ-ċensiment <l-m>tal-1891</l-m>, Napuljun Tagliaferro sejjaħ <l-m>il-Malti</l-m> “a semitic dialect intermixed with thousands of words of aryan origin”<span class="pull">.</span> F’din <l-m>it-taqtigħa</l-m>, Calleja kien poġġa ruħu fuq <l-m>ix-xaqliba</l-m> tal-Malti Semitiku, u b’hekk beda jħares lejn <l-m>il-Lvant</l-m> Nofsani biex isib <l-m>il-wirt</l-m> li minnu setgħet tinbena identità Semitika storika <l-m>għall-poplu</l-m> Malti u <l-m>l-ilsien</l-m> tiegħu. </p>
<p>Calleja ħares lejn <l-m>in-narrattivi</l-m> tal-Punent dwar <l-m>l-eqdem</l-m> kulturi u sab ruħu wiċċ imb wiċċ <l-m>mad-diskors</l-m> li jmidd <l-m>il-Griegi</l-m> u <l-m>r-Rumani</l-m> fuq <l-m>l-eqdem</l-m> saffi ta’ kultura u lingwa. Tenna wkoll li għalkemm <l-m>il-kultura</l-m> tal-Kangħanin kienet ħafna eqdem minn dik <l-m>tal-Griegi</l-m> u <l-m>r-Rumani</l-m>, u li <l-m>l-mera</l-m> tagħha “kienet tlellex minn kull dija <l-m>miż-żminijiet</l-m> l-aktar imbiegħda,<span class="pullsemi">”</span> ftit huma dawk li kellhom xi tagħrif dwarha. Huwa lment li għadu jinstema’ <l-m>sal-lum</l-m>, saħansitra f’kitbiet Assirjoloġiċi <l-m>tas-seklu</l-m> 21, fejn storiċi <l-m>tal-Iraq</l-m> tal-Qedem li jistudjaw <l-m>il-kulturi</l-m> Kunejformi spiss jikxfu <l-m>l-ossessjoni</l-m> mqarrqa <l-m>bil-klassiċiżmu</l-m> Grieg bħala <l-m>l-ġenesi</l-m> tal-istorja <l-m>tal-kulturi</l-m> tal-Punent. F’dawn <l-m>l-istrutturi</l-m> ta’ ħsieb, <l-m>il-Griegi</l-m> tal-qedem ma kellhom <l-m>l-ebda</l-m> wirt <l-m>mill-Mesopotamja</l-m> iżda kienu huma li bdew <l-m>l-espressjonijiet</l-m> kulturali li fuqhom inbena <l-m>l-prodott</l-m> artistiku, letterarju, xjentifiku, eċċ. li għandna magħna llum. Mhux dejjem ċar jekk dan kienx sforz ovvju u konxju biex jitħassar <l-m>il-wirt</l-m> tal-kulturi Kunejformi <l-m>mill-istorja</l-m> tal-Punent. Seta’ kien riżultat <l-m>tal-għażż</l-m> f’wiċċ <l-m>il-kumplessità</l-m> tal-lingwa Akkadija, kif ukoll sforz <l-m>in-nuqqas</l-m> ta’ metodi li bihom jeżaminaw <l-m>l-ikonografija</l-m> preklassika <l-m>tal-Babilonja</l-m> u <l-m>l-Assirja</l-m>. Dan ħalla lil ċerti Maltin li xtaqu jifhmu <l-m>l-isfond</l-m> Semitiku tagħhom, ċjoè <l-m>l-isfond</l-m> Semitiku pre-Iżlamiku, iltiema kulturali. U lanqas setgħu jduru lejn studjużi Għarab għax dawn ftit li xejn kellhom ħajra jagħtu attenzjoni akkademika jew intellettwali <l-m>lill-fdalijiet</l-m> pre-Iżlamiċi. Huwa f’dan <l-m>il-kuntest</l-m> li kliem bħal dak ta’ Calleja jġorr iktar piż u jkollu iktar reżonanza. Calleja kiteb dan waqt li <l-m>l-identità</l-m> Maltija kienet għadha qed tissawwar, u fi żmien fejn, biex issawwar <l-m>l-identità</l-m> ta’ ġens, ridt iddur lejn <l-m>il-passat</l-m> u tiskava kull espressjoni biex tikxef <l-m>il-kontinwità</l-m>. </p>
<p>Calleja, bħal studjużi u kittieba oħrajn <l-m>fil-bidu</l-m> tas-seklu għoxrin f’Malta u fi bnadi oħra, ftit li xejn kellu pubblikazzjonijiet li seta’ jikkonsulta dwar <l-m>ix-xogħol</l-m> li kien qed isir kemm fuq skavi arkeoloġiċi <l-m>fl-Iraq</l-m> u <l-m>l-inħawi</l-m> tiegħu, kif ukoll f’xogħol filoloġiku ta’ tgħaqqid u traduzzjoni. Ħafna <l-m>mill-isforz</l-m> li kien sar minn nofs <l-m>is-seklu</l-m> dsatax <l-m>sal-bidu</l-m> tas-seklu għoxrin kien dak ta’ tfittix <l-m>fil-biċċiet</l-m> ta’ madum <l-m>tal-fuħħar</l-m> għal siltiet jew ismijiet li kienu jinġiebu <l-m>fil-Bibbja</l-m>. <l-m>L-Assirjoloġija</l-m> kienet għadha suġġett bla definizzjoni ċara. Ħafna <l-m>mix-xogħol</l-m> li kien qed isir kien qed jintuża biex jintwera, kważi xjentifikament, li <l-m>l-Bibbja</l-m> ma kinitx ħrafa iżda li <l-m>l-artijiet</l-m> u <l-m>n-nies</l-m> imsemmija setgħu jiġu kkorroborati, kemm ma’ fdalijiet bħal dawk <l-m>tal-belt</l-m> ta’ Ninwè u ta’ Nimrud, kif ukoll ma’ kitbiet Kunejformi li jsemmu persunaġġi <l-m>bħar-Re</l-m> Senakkerib. <l-m>Fl-istess</l-m> ħin, <l-m>il-Louvre</l-m> Pariġi u <l-m>l-British</l-m> Museum Londra kienu qed jibnu <l-m>l-kollezzjonijiet</l-m> u <l-m>l-identità</l-m> tagħhom bħala repożitorji ta’ materjalità universali, u ħafna <l-m>mis-sejbiet</l-m> ittieħdu lejn dawn <l-m>il-bliet</l-m> minnufih. Peress li <l-m>t-tellieqa</l-m> għall-iktar sejbiet spettakolari seħħet b’regħba u għaġla, u peress li <l-m>l-antikwarjat</l-m> ma kienx għadu żviluppa f’arkeoloġija xjentifika msawra fuq <l-m>l-istratigrafija</l-m>, <l-m>il-kuntest</l-m> ta’ ħafna <l-m>mis-sejbiet</l-m> ma ġiex ippreservat; mingħajr <l-m>il-kuntest</l-m>, <l-m>is-sejba</l-m> ftit li xejn trendi informazzjoni utli <l-m>għat-tifsir</l-m> tagħha. <l-m>Il-filoloġija</l-m>, b’hekk, ingħatat post ewlieni <l-m>fl-Assirjoloġija</l-m> minħabba <l-m>l-fatt</l-m> li dawn <l-m>il-frammenti</l-m> setgħu jiġu studjati <l-m>għall-aspetti</l-m> lingwistiċi tagħhom. <l-m>Fl-ewwel</l-m> deċennji <l-m>tal-Assirjoloġija</l-m> ftit li xejn seta’ jkun magħruf dwar <l-m>il-kuntest</l-m> tal-produzzjoni ta’ dawn <l-m>it-testi</l-m> li kienu qed jinbeżqu <l-m>mill-art</l-m> nixxiefa <l-m>tal-Iraq</l-m> eluf ta’ snin wara li nkitbu.</p>
<p>Fost dawn <l-m>il-frammenti</l-m>, <l-m>fl-1872</l-m>, reġa’ tfaċċa, <l-m>għall-ewwel</l-m> darba wara eluf ta’ snin, Gilgamex fi ġrajja minquxa fuq biċċiet ta’ fuħħar.</p>
<p class="break"><span class="initial"><span class="dropcap drop-G">G</span>ilgamex</span> huwa <l-m>x’aktarx</l-m> l-uniku persunaġġ <l-m>mil-letteratura</l-m> tal-Lvant Nofsani Qadim li huwa magħruf fuq livell popolari. <l-m>Fil-fatt</l-m>, ħafna għandhom <l-m>l-impressjoni</l-m> li <l-m>l-Gilgamex</l-m> huwa <l-m>l-uniku</l-m> xogħol letterarju li qatt inkiteb jew li nafu bih <l-m>mid-dinja</l-m> tal-Mesopotamja. Ħafna <l-m>mill-ftit</l-m> Assirjologi li hawn <l-m>fid-dinja</l-m> jersqu lejn <l-m>l-istudju</l-m> tal-Mesopotamja minħabba Gilgamex, spiss biex jaqraw <l-m>il-ġrajjiet</l-m> tiegħu <l-m>bl-Akkadi</l-m>, għax din <l-m>il-lingwa</l-m> tħaddan <l-m>id-djaletti</l-m> tal-Assirja u <l-m>l-Babilonja</l-m>. Ħafna huma dawk li jaħsbu li <l-m>l-ġrajja</l-m> nstabet kollha, li għandna llum kull framment li hemm bżonn biex ngħaqqdu <l-m>t-tifrik</l-m> flimkien u naqraw <l-m>il-Gilgamex</l-m> mingħajr lakuni u interruzzjonijiet. Fortunatament, dan mhux minnu u minħabba dan, <l-m>il-Gilgamex</l-m> m’għandux <l-m>it-toqol</l-m>, u forsi <l-m>l-għeja</l-m>, li għandhom stejjer Griegi <l-m>bħall-Ilijade</l-m> u <l-m>l-Odissea</l-m>, li ma ntesew qatt, li qatt ma kellhom <l-m>il-bżonn</l-m> li jiġu misjuba u mgħaqqda, li minn dejjem inqraw u ġew studjati u li llum jiġu għandna mhux biss bħala stejjer imma wkoll bħala fenomeni kumplessi ta’ riċezzjoni. Biss, għalkemm <l-m>il-Gilgamex</l-m> għandu storja ta’ riċezzjoni qasira meta mqabbla ma’ <l-m>tal-klassiċi</l-m> Griegi jew Rumani, qabel għeb <l-m>fil-qedem</l-m> kellu ħajja twila ferm. <l-m>Fil-fatt</l-m>, sakemm wasal <l-m>fil-verżjoni</l-m> l-iktar magħrufa, jiġifieri dik <l-m>bil-Babilonjan</l-m> Standard, kellu ġrajja ta’ riċezzjoni kumplessa ħafna, b’ħafna varjanti <l-m>tar-rakkont</l-m> u verżjonijiet f’minn <l-m>tal-inqas</l-m> erba’ lingwi u bosta djaletti. </p>
<p><l-m>Il-Gilgamex</l-m> mhuwiex biss storja iżda huwa wkoll artefatt; primarjament huwa materja arkeoloġika. <l-m>Il-kitba</l-m> fil-Mesopotamja bdiet f’nofs <l-m>ir-raba</l-m>’ millennju Qabel <l-m>l-Era</l-m> Komuni biex taqdi eżiġenzi ekonomiċi. Jiġifieri biex iżżomm <l-m>bil-miktub </l-m>— timmaterjalizza — tranżazzjoniijiet bejn aġenti agrarji rigward djun u kummerċ agrikolu jew biex iżżomm rekord ta’ dak li ngħata <l-m>lit-tempju</l-m> u mingħand min. Dan biex <l-m>l-applikanti</l-m> u <l-m>l-benefiċjarji</l-m> ta’ kontijiet ikollhom memorja <l-m>tat-tranżazzjoni</l-m>. Dawn <l-m>it-tranżazzjonijiet</l-m> tniżżlu fuq biċċiet ta’ fuħħar magħġun f’forma ta’ maduma li toqgħod <l-m>fil-pala</l-m> tal-id, u li <l-m>l-wiċċ</l-m> u <l-m>t-taħt</l-m> tagħha kienu llixxati biex joħolqu spazju fejn setgħu jiġu minquxa <l-m>s-sinjali</l-m> li llum insejħu Kunejformi. Eluf fuq eluf minn dawn <l-m>il-madumiet</l-m> żgħar <l-m>tat-tafal</l-m> illum għadhom ġo repożitorji ta’ mużewijiet u libreriji mxerrdin <l-m>mad-dinja</l-m> kollha jistennew li jiġu tradotti <l-m>fil-lingwi</l-m> moderni tagħna. </p>
<p><l-m>L-ewwel</l-m> lingwa li ġiet miktuba <l-m>bit-tinqix</l-m> Kunejformi kienet <l-m>is-Sumeru;</l-m> iżda meta daħlu <l-m>l-Iraq</l-m> l-ewwel nies li kienu jitkellmu <l-m>l-ilsien</l-m> Semitiku (l-Akkadi) intebħu <l-m>mill-ewwel</l-m> bl-użu <l-m>tat-teknoloġija</l-m> tal-kitba u bdew jużaw <l-m>is-sinjali</l-m> Kunejformi biex jiktbu <l-m>l-ilsien</l-m> tagħhom. Għalkemm kienet sistema ta’ kitba li ma kinitx żviluppata biex taqdi <l-m>l-bżonnijiet</l-m> ta’ lsien u ħsieb Semitiku, <l-m>il-Kunejformi </l-m>— bħal pereżempju <l-m>l-kitba</l-m> Latina li tintuża biex jinkitbu lingwi differenti <l-m>bħall-Franċiż</l-m>, <l-m>l-Ingliż</l-m>, <l-m>il-Finlandiż</l-m>, eċċ. — ġiet adattata għal dan <l-m>il-bżonn</l-m> u tul <l-m>il-kronoloġija</l-m> sħiħa bejn <l-m>ir-raba</l-m>’ millennju QEK u <l-m>l-ewwel</l-m> għexieren ta’ snin <l-m>tal-Era</l-m> Komuni, <l-m>l-Akkadi</l-m> kien għadu qed jinkiteb b’din <l-m>it-teknoloġija</l-m>. Kull maduma <l-m>tal-fuħħar</l-m> li fuqha hemm <l-m>il-kitba</l-m> Kunejformi hija artefatt u ġeneralment tiġi meqjusa tali minn kull Assirjologu. Ġeneralment fuq kull eżemplar jitniżżlu wkoll, b’linka sewda u kitba kważi mikroskopika, tags <l-m>bħan-numru</l-m> fil-mużew, eċċ.</p>
<p>F’nofs <l-m>is-seklu</l-m> dsatax, meta <l-m>l-Iraq</l-m> kienet miżgħuda b’residenti <l-m>mill-Imperu</l-m> Ottoman, kif ukoll ambaxxaturi, esploraturi, merkanti, u spiji Franċiżi u Ingliżi, <l-m>fl-Ewropa</l-m>, <l-m>il-British</l-m> Museum u <l-m>l-Louvre</l-m> kienu f’tellieqa ma’ xulxin biex jgħammru <l-m>l-eżibizzjonijiet</l-m> universali tagħhom. Fosthom, <l-m>fl-Iraq</l-m> kien hemm <l-m>Paul-Émil</l-m> Botta, Franċiż, u Austin Henry Layard, Ingliż. <l-m>L-interess</l-m> tagħhom li jsibu <l-m>d-dinja</l-m> tal-Bibbja mmaterjalizzata <l-m>fil-fdalijiet</l-m> moħbija taħt saffi ta’ terrapien wassalhom biex jibdew iħaffru. Ngħidu jħaffru iktar milli jiskavaw għax, kif għedna, <l-m>l-arkeoloġija</l-m> kienet iktar antikwarjaniżmu qabel bdiet tuża metodi xjentifiċi u stratigrafiċi. <l-m>It-tnejn</l-m> li huma żvelaw <l-m>il-bliet</l-m> ta’ imperi qodma, bħal Ninwè u Khorsabad, u kkonfermaw li <l-m>għall-inqas</l-m> partijiet <l-m>mill-istejjer</l-m> bibliċi kellhom bażi storika. <l-m>Is-sejbiet</l-m> fil-palazzi <l-m>tal-Imperi</l-m> ntbagħtu biex jimlew <l-m>is-swali</l-m> tal-mużewijiet <l-m>tal-Punent</l-m> bħala wirja <l-m>tal-intrapriża</l-m> kolonjali, speċi ta’ introjtu kulturali ġustifikat għaliex <l-m>il-poplu</l-m> tal-Lvant Nofsani, <l-m>fl-immaġinarju</l-m> kolonjalista, ma kellu ebda ħajra li japprezza <l-m>l-materjalità</l-m> taċ-ċiviltajiet qodma. Din <l-m>il-ġustifikazzjoni</l-m> ta’ serq ta’ patrimonju estendiet għal dik imxerrda minn istituzzjonijiet Brittaniċi u Franċiżi li għadhom jgħidu li <l-m>l-esibizzjonijiet</l-m> tagħhom huma universali, li <l-m>l-impatt</l-m> iġġenerat minn wirjiet ġo bliet ċentrali huwa ħafna ikbar milli kieku <l-m>l-artefatti</l-m> baqgħu <l-m>fil-pajjiż</l-m> oriġinali, u li qed jinżammu ’l bogħod minn perikli ta’ gwerra u f’ambjenti klimatiċi tajbin <l-m>għall-preservazzjoni</l-m>. <l-m>Il-madum</l-m> tat-tafal <l-m>bil-kitbiet</l-m> Kunejformi, kif ukoll <l-m>id-dekorazzjonijiet</l-m> ta’ bassoriljev u materjalità oħra, huma miżmuma flimkien u jikkostitwixxu <l-m>s-sorsi</l-m> primarji li minnhom <l-m>l-Assirjologi</l-m> jiktbu <l-m>l-istorja</l-m> tal-Mesopotamja. Illum, qed isiru wkoll proġetti biex ikun hemm, <l-m>għall-inqas</l-m>, aċċessibbiltà online għalihom, xi kultant dettaljata ħafna kemm rigward <l-m>id-definizzjoni</l-m> ottika kif ukoll rigward referenzi għal studji.</p>
<p>Fost <l-m>is-sejbiet</l-m> spettakolari ta’ Layard kien hemm <l-m>il-palazz</l-m> fit-Tramuntana taċ-ċittadella ta’ Kujunjik ġewwa Ninwè, ħarira ’l bogħod minn Mosul. Dan <l-m>il-palazz</l-m> kien irrinovah Axxurbanipal, <l-m>il-mexxej</l-m> tal-Assirja <l-m>fis-seklu</l-m> sebgħa QEK. Axxurbanipal huwa magħruf għaċ-ċikli viżivi <l-m>tal-kaċċa</l-m> rjali <l-m>tal-iljuni</l-m> ġol-arena <l-m>fil-belt</l-m> ta’ Ninwè. Huwa ma kienx magħżul biex isir re; kien intbagħat jistudja biex isir qassis <l-m>fit-tempju</l-m> ta’ Nabu, <l-m>l-alla</l-m> tal-kitba <l-m>fil-Panteon</l-m> Assirjan. Għalkemm mhux magħruf eżattament għaliex, Axxurbanipal kellu <l-m>l-ambizzjoni</l-m> li jgħaqqad librerija sħiħa <l-m>bil-kitbiet</l-m> tal-istudjużi ta’ żmienu u ta’ dawk li fi żmienu kienu diġà saru “klassiċi”<span class="pull">.</span> Insibu wkoll istruzzjonijiet mibgħuta <l-m>lill-aġenti</l-m> tiegħu biex isibulu testi rari ħafna u li ma kienx hemm għadd kbir ta’ eżemplari tagħhom. Dawn <l-m>l-aġenti</l-m> kienu speċjalizzati, iduru bejn belt u oħra jqallbu fost <l-m>il-kollezzjonijiet</l-m> ta’ kitbiet. <l-m>Mis-sebgħinijiet</l-m> ’l hawn, <l-m>fl-Assirjoloġija</l-m> nsejħu din <l-m>il-kollezzjoni</l-m> “<l-m>il-librerija</l-m> ta’ Axxurbanipal,<span class="pullsemi">”</span> però għandna nżommu f’moħħna li dak <l-m>iż-żmien</l-m> dawn <l-m>il-kitbiet</l-m> kienu miżmuma f’bosta postijiet imxerrdin <l-m>mal-belt</l-m> u mhux f’repożitorju wieħed. Li <l-m>l-kitba</l-m> kienet ta’ preġju kbir nafuh <l-m>mill-organizzazzjoni</l-m> tat-Tempju ta’ Nabu <l-m>fil-belt</l-m> Assirjana ta’ Nimrud, iċ-ċentru <l-m>tal-kultura</l-m> Assirjana <l-m>fis-seklu</l-m> tmienja QEK u li baqgħet waħda <l-m>mill-bliet</l-m> ta’ kultura għolja tul <l-m>l-epoka</l-m> Assirjana kollha. <l-m>Fin-naħa</l-m> tan-Nofsinhar <l-m>tal-kumpless</l-m> tat-Tempju, fuq <l-m>ix-xaqliba</l-m> tal-Punent, instabu żewġ kappelli, waħda ta’ Nabu u <l-m>l-oħra</l-m> ta’ Taxmetu, <l-m>il-konsorti</l-m> tiegħu. <l-m>Il-bibien</l-m> ta’ dawn <l-m>il-kappelli</l-m> kienu jħarsu lejn <l-m>il-Punent</l-m> u jagħtu għal fuq bitħa interna mikxufa u mdawla. Fuq din <l-m>ix-xaqliba</l-m> nstabu kmamar mgħammra b’attrezzi <l-m>għall-preparazzjoni</l-m> tal-madum <l-m>għall-kitba</l-m> u xkaffar mimlija madum b’kitbiet ta’ kull ġeneru. Kamra minnhom <l-m>l-esploraturi</l-m> Brittaniċi sejħulha “Tablet Room”<span class="pull">,</span> għaliex fiha nstab numru sostanzjali ta’ madum imnaqqax <l-m>bil-kitba</l-m>. B’hekk, <l-m>l-alla</l-m> tal-kitba Nabu <l-m>mill-kappella</l-m> tiegħu kien iżomm għajnejh fuq <l-m>il-kittieba</l-m> u fuq iċ-ċentru <l-m>tal-kitba</l-m> ġewwa <l-m>l-belt</l-m> ta’ Nimrud. </p>
<p>Wieħed minn dawn <l-m>il-kittieba</l-m> nafu ismu. Għalkemm ħafna <l-m>mill-kitbiet</l-m> tal-Mesopotamja huma anonimi, meta <l-m>l-kultura</l-m> tal-Assirja kienet waslet fi żmien ta’ produzzjoni kulturali ta’ livell u ta’ kwantità għoljin ħafna, bosta <l-m>mill-ħassieba</l-m> u <l-m>l-istudjużi</l-m> ta’ dak <l-m>iż-żmien</l-m> bdew jagħtu kas <l-m>tal-persunaġġ</l-m> wara <l-m>l-kitba</l-m>, jiġifieri <l-m>l-kittieb</l-m> bħala awtur. F’wieħed <l-m>mill-katalgi</l-m> fil-librerija ta’ Axxurbanipal, li fihom <l-m>l-istudjużi</l-m> attribwixxew kittieba partikolari għal xogħlijiet magħrufa, hemm imniżżel <l-m>il-kittieb</l-m> tal-Gilgamex bħala <l-m>Sin-leqi-unnenni</l-m>. F’dan <l-m>il-kuntest</l-m>, però, għadu mhux ċert kemm <l-m>mill-kontenut</l-m> tal-ġrajja huwa miktub minn <l-m>Sin-leqi-unnenni</l-m> nnifsu, u kemm huwa <l-m>fil-fatt</l-m> għadd ta’ ġrajjiet ikkupjati u miġburin minnu.</p>
<p class="break"><span class="initial"><span class="dropcap drop-I">I</span><l-m>l-Gilgamex</l-m></span> daħal lura <l-m>fix-xena</l-m> kulturali Semitika <l-m>fis-seklu</l-m> għoxrin, eżattament bħala parti <l-m>mill-impetu</l-m> modernista <l-m>tas-sittinijiet</l-m>. F’dan <l-m>il-moviment</l-m>, <l-m>il-passat</l-m>, kif ukoll <l-m>it-tfittxija</l-m> tiegħu, servew ta’ punt ta’ riferiment li minnu baqa’ ġej kollox lejna “b’kontinwità splussiva”<span class="pull">,</span> fi kliem Taha Yasin Ramadan, <l-m>il-Prim</l-m> Ministru <l-m>tal-Iraq</l-m>. F’dan <l-m>iż-żmien</l-m> tfaċċat <l-m>fix-xena</l-m> letterarja <l-m>t-traduzzjoni</l-m> tal-Gilgamex <l-m>fl-Għarbi</l-m>. <l-m>L-artist</l-m> modernista Dia <l-m>al-Azzawi</l-m> kellu interess kbir <l-m>fil-Gilgamex;</l-m> fil-fatt <l-m>al-Azzawi</l-m> kien <l-m>l-illustratur</l-m> tat-tieni edizzjoni <l-m>tal-Gilgamex</l-m> ta’ Taha Baqir <l-m>fl-1965</l-m>. Baqir, li għal żmien kien <l-m>il-kuratur</l-m> tal-Mużew Nazzjonali <l-m>tal-Iraq</l-m>, kien Assirjologu u arkeologu. Bħala arkeologu kien magħruf <l-m>għas-sejba</l-m> tiegħu ta’ corpus ta’ liġijiet minn Eshnunna ġo Tell Abu Harmal, viċin <l-m>tal-belt</l-m> ta’ Baghdad. Baqir kien kapaċi ferm jittraduċi <l-m>mill-kitba</l-m> Kunejformi Akkadija. <l-m>Fil-fatt</l-m>, ittraduċa <l-m>l-Gilgamex</l-m> darbtejn, darba <l-m>fil-ħamsinijiet</l-m> mill-Ingliż u <l-m>t-tieni</l-m> darba <l-m>mill-oriġinali</l-m> fl-1965. </p>
<p>Ftit wara <l-m>l-kolp</l-m> militari ta’ Lulju <l-m>tal-1968</l-m>, <l-m>il-Partit</l-m> Ba’ath Iraqqin beda juri interess <l-m>fil-kulturi</l-m> qodma <l-m>tal-Mesopotamja</l-m>, ċjoè, <l-m>fil-kulturi</l-m> Semitiċi qodma. <l-m>Għall-bidu</l-m> dan <l-m>l-interess</l-m> kien purament, jew primarjament, kulturali, pereżempju f’festivals li fihom bdew jittellgħu verżjonijiet moderni <l-m>tar-riti</l-m> Akkadin <l-m>tar-rebbiegħa</l-m>. <l-m>L-interess</l-m> fil-politika <l-m>tal-popli</l-m> Semitiċi <l-m>tal-Qedem</l-m> ġie wara. Għalkemm hemm min isostni li <l-m>l-interess</l-m> kien immedjatament ħafna iktar <l-m>fil-fond</l-m> minn hekk, donnhom esprimewh biss bħala manifestazzjoni kulturali sabiex ma jitqajmux kontroversji jew biex ma titqanqalx oppożizzjoni, kemm interna kif ukoll minn partiti u mexxejja <l-m>pan-Arabisti</l-m> oħrajn. Hawnhekk insibu, pereżempju, interess qawwi <l-m>fit-tfittxija</l-m> għall-kontinwità speċjalment <l-m>fil-mużika</l-m>, <l-m>fl-arti</l-m> viżiva, kif ukoll <l-m>fl-istejjer</l-m>. Insibu wkoll <l-m>il-bini</l-m> tal-belt imġarrfa u mwaqqgħa <l-m>tal-Babilonja</l-m>. Din <l-m>ir-rikostruzzjoni</l-m> swiet ’il fuq minn 100 miljun dollaru li ntefqu waqt li <l-m>l-Iraq</l-m> kien qiegħed fi gwerra <l-m>mal-Iran;</l-m> spiża enormi iżda waħda li <l-m>l-Partit</l-m> Ba’ath ried li ssir biex jinħoloq ċentru ideoloġiku ta’ unità identitarja: <l-m>l-Iraqqini</l-m> magħqudin f’passat wieħed, <l-m>fil-belt</l-m> tal-Babilonja.</p>
<p><l-m>Fil-bidu</l-m> tas-sebgħinijiet, <l-m>l-Iraq</l-m> daħħal liġi dwar <l-m>il-patrimonju</l-m> antik li biha ma setgħetx tiġi esportata kultura materjali misjuba jew imneħħija <l-m>mir-radam</l-m>. <l-m>Fl-istess</l-m> ħin, taħt ordnijiet diretti minn Saddam Hussein, <l-m>l-ambaxxaturi</l-m> Iraqqini kienu mħarrġin <l-m>fid-diplomazija</l-m> kulturali biex jippruvaw ireġġgħu lura lejn <l-m>l-Iraq</l-m> l-artefatti Iraqqini <l-m>mill-mużewijiet</l-m> universali <l-m>fil-pajjiżi</l-m> tal-Punent. Saddam Hussein stess daħal f’negozjati fejn <l-m>il-kultura</l-m> tal-Mesopotamja ħadet sehem <l-m>fit-trattati</l-m> tal-bejgħ <l-m>taż-żejt</l-m> lill-pajjiżi <l-m>tal-Punent</l-m>. F’okkażjoni minnhom, <l-m>fil-fatt</l-m>, Saddam Hussein ipprova jistaqsi <l-m>għar-ripatrijazzjoni</l-m> tal-Kodiċi <l-m>tal-Ħammurabi</l-m> mil-Louvre bħala waħda <l-m>mill-kundizzjonijiet</l-m> fit-trattati <l-m>taż-żejt</l-m> ma’ Franza. Għalxejn.</p>
<p>F’dan <l-m>il-moviment</l-m> modernista taħt <l-m>l-umbrella</l-m> tal-Partit Ba’ath, <l-m>l-irkupru</l-m> tal-kulturi <l-m>tal-Mesopotamja</l-m> tal-Qedem kien sar kważi ħaġa ta’ kuljum u kull sena kien jikkulmina f’festival enormi <l-m>tal-mużika</l-m> internazzjonali <l-m>tal-Babilonja</l-m>. Hawnhekk, fost siltiet ta’ mużika miġjuba minn pajjiżi <l-m>tal-Punent</l-m> u drammi mnebbħin minn stejjer <l-m>tal-mitoloġija</l-m> Sumera u Akkadija, beda jinstema’ <l-m>r-rakkont</l-m> tal-Gilgamex. Tant kien ħerqan <l-m>il-Partit</l-m> Ba’ath li joħloq din <l-m>il-kontinwità</l-m> mal-qedem, biex jgħaqqad komunitajiet ta’ etniċità, lingwa, u twemmin differenti taħt identità waħda li, kull min għen u ħa sehem <l-m>fl-irkupru</l-m> tal-ewwel kulturi Semitiċi, kiseb <l-m>il-popolarità</l-m> u profitti enormi <l-m>fl-oqsma</l-m> professjonali. <l-m>X’aktarx</l-m> dan seħħ minħabba <l-m>l-fatt</l-m> li ftit kienu dawk <l-m>l-intellettwali</l-m> li għamlu kif kien ilu jgħidilhom <l-m>l-istat</l-m> sa <l-m>mit-tletinijiet</l-m>, jiġifieri li jagħrfu lilhom infushom bħala Għarab. B’hekk, <l-m>il-Partit</l-m> Ba’ath <l-m>għall-ewwel</l-m> ipprova kemm felaħ biex iżomm <l-m>il-Qedem</l-m> Mesopotamiku ’l bogħod biżżejjed <l-m>mill-identità</l-m> Għarbija. Dan għaliex <l-m>ir-relazzjoni</l-m> bejn <l-m>it-tnejn</l-m> setgħet tkun diffiċli tiġi stabbilita akkademikament. U għaldaqstant seta’ jintilef <l-m>l-għan</l-m> tal-kampanja politika <l-m>tal-Partit</l-m> li jgħaqqad <l-m>l-Għarab</l-m>, <l-m>il-Kurdi</l-m> u oħrajn. Biex inkun għedt kollox, kien hemm drabi meta <l-m>l-Partit</l-m> ipprova jagħti identità Għarbija <l-m>lill-popli</l-m> Semitiċi <l-m>tal-qedem</l-m>, anki <l-m>fil-bidu</l-m> tas-sittinijiet; però membri <l-m>tal-Partit</l-m> intebħu li dan kien se jkun ta’ xkiel jekk riedu li jilħqu <l-m>l-għan</l-m> li joħolqu identità waħda, partikolarment fost <l-m>l-Għarab</l-m> u <l-m>l-Kurdi </l-m>— identità Iraqqina! <l-m>Il-Partit</l-m> kien iktar komdu ġaladarba kienet temmet <l-m>ir-rivolta</l-m> Kurda <l-m>fl-1975</l-m>. </p>
<p><l-m>Il-Partit</l-m> Ba’ath irnexxielu jagħġen <l-m>l-identità</l-m> Għarbija <l-m>mal-ewwel</l-m> nies Semiti <l-m>tal-Mesopotamja</l-m> fl-aħħar <l-m>tas-sebgħinijiet;</l-m> f’daqqa waħda <l-m>l-ewwel</l-m> Semiti saru Għarab meta Saddam Hussein <l-m>fl-1977</l-m> laqqa’ <l-m>lill-membri</l-m> tal-Uffiċċju <l-m>tal-Informazzjoni</l-m> u ġegħelhom jagħtu ħarsa <l-m>mill-ġdid</l-m> lejn <l-m>l-istorja</l-m> tal-pajjiż <l-m>bl-għan</l-m> ewlieni li jagħrfu <l-m>l-ewwel</l-m> Semiti <l-m>tal-Mesopotamja</l-m> bħala Għarab. F’dan <l-m>il-kuntest</l-m>, bosta kienu dawk li appoġġjaw din <l-m>id-direzzjoni</l-m> politika, fosthom anki <l-m>l-arkeologu</l-m> Taha Baqir li stqarr li <l-m>l-isem</l-m> korrett ta’ dawn <l-m>l-ewwel</l-m> nies Semiti huwa Għarab. Uħud komplew jaraw lilhom infushom bħala werrieta <l-m>tal-benniena</l-m> taċ-ċiviltà, kif kienet tissejjaħ <l-m>il-Mesopotamja</l-m> dak <l-m>iż-żmien </l-m>— pajjiżi oħra kienu magħluqa għal proġetti arkeoloġiċi u allura, ħafna drabi, teknoloġiji qodma <l-m>bħall-kitba</l-m> kienu nstabu biss <l-m>ġol-Iraq</l-m>. Oħrajn żammew ma’ din <l-m>l-ideoloġija</l-m> billi internalizzaw <l-m>l-idea</l-m> li huma kienu <l-m>l-werrieta</l-m> kemm <l-m>tal-patrimonju</l-m> kif ukoll <l-m>tal-karatteristiċi</l-m> bijoloġiċi <l-m>tal-ewwel</l-m> popli <l-m>tal-Mesopotamja</l-m>, jiġifieri mhux dawk Semitiċi iżda Sumeri. B’dan <l-m>il-mod</l-m>, setgħu jagħrfu lilhom infushom bħala Iraqqini f’dan <l-m>il-qafas</l-m>. </p>
<p><l-m>Fis-sittinijiet</l-m> u <l-m>s-sebgħinijiet</l-m> kien hemm, voldieri, spinta sħiħa biex din <l-m>l-idea</l-m> ta’ kontinwità bejn <l-m>il-popli</l-m> tal-Mesopotamja u <l-m>l-Iraqqini</l-m> tal-lum tiġi mirquma sew kemm kulturalment kif ukoll ideoloġikament. <l-m>Fit-teatri</l-m> ta’ Baghdad, pereżempju, ittellgħu minn <l-m>tal-inqas</l-m> sitt drammi differenti li ttrattaw <l-m>il-kulturi</l-m> ta’ Sumer u <l-m>tal-Babilonja</l-m>. <l-m>L-iktar</l-m> importanti fost dawn <l-m>id-drammi</l-m> kien hemm <l-m>il-Gilgamex</l-m> li ttellgħet erba’ darbiet. <l-m>L-iktar</l-m> produzzjoni elaborata kienet dik li ttellgħet <l-m>fl-anfiteatru</l-m> Grieg ġewwa <l-m>l-Babilonja</l-m>. <l-m>Il-produzzjoni</l-m> kellha minn <l-m>tal-inqas</l-m> sittin attur u <l-m>l-udjenza</l-m> laħqet <l-m>l-elfejn</l-m> persuna, ħafna minnhom nies <l-m>mill-akkwati</l-m>. Din <l-m>il-produzzjoni</l-m> reġgħet ittellgħet <l-m>is-Sirja</l-m> fin-naqra żmien ta’ hena li gawdew flimkien <l-m>l-Iraq</l-m> u <l-m>s-Sirja</l-m> bejn <l-m>l-1978</l-m> u <l-m>l-1979</l-m>. </p>
<p><l-m>Il-wirt</l-m> tal-Mesopotamja kien parti <l-m>mill-ideoloġija</l-m> ta’ “watanija”<span class="pull">,</span> jiġifieri <l-m>l-idea</l-m> ta’ lealtà lejn stat Għarbi wieħed minflok rabta <l-m>pan-Arabika;</l-m> ovvjament, dan ma jfissirx li <l-m>l-poplu</l-m> Iraqqin m’għarafx lilu nnifsu bħala Għarbi; anzi! F’dan <l-m>il-kuntest</l-m> għaraf lilu nnifsu bħala <l-m>l-ħolqa</l-m> li tgħaqqad <l-m>l-Arabiżmu</l-m> mal-Iraq bikri: Assir, Babilonjan u saħansitra Sumer. Però, <l-m>id-dibattitu</l-m> kien imqajjem sew; nafu li <l-m>fil-ħdax-il</l-m> kungress <l-m>tal-kittieba</l-m> Għarab <l-m>tal-1977</l-m>, Tarrad <l-m>al-Qubaysi</l-m> kien qam <l-m>għall-kittieba</l-m> bħal <l-m>al-Sayyab</l-m> u <l-m>al-Bayati</l-m> dwar <l-m>l-użu</l-m> ta’ temi meħudin <l-m>mil-letteratura</l-m> tal-Assirja u <l-m>l-Babilonja</l-m>, u sejjaħ dan <l-m>il-wirt</l-m> letterarju aspett <l-m>tal-wirt</l-m> Għarbi; però <l-m>l-kumment</l-m> ma tħalliex b’xejn minn kritiku ieħor li widdeb li għalkemm dawn <l-m>il-kittieba</l-m> wrew li <l-m>l-lingwa</l-m> Għarbija hija Semitika, ma kien hemm <l-m>l-ebda</l-m> prova li <l-m>s-Semiti</l-m> kienu Għarab!</p>
<p>Huwa f’dan <l-m>il-kuntest</l-m> ta’ esplorazzjoni politika u identitarja li nistgħu nqiegħdu <l-m>x-xogħol</l-m> ta’ Montebello. Konsapevoli <l-m>tat-tfittxija</l-m> għall-identità Semitika sa <l-m>mill-1913</l-m>, <l-m>bit-traduzzjoni</l-m> tal-Gilgamex <l-m>għall-Malti</l-m> Montebello pprova jgħaqqad <l-m>l-identità</l-m> Maltija <l-m>mal-identità</l-m> Semitika li kienet qed terġa’ titqanqal f’diskorsi oħrajn bnadi oħra. Però <l-m>x’aktarx</l-m> li <l-m>l-Maltin</l-m> kienu wkoll werrieta ta’ dik <l-m>l-ansjetà</l-m> kulturali u ideoloġika li ħadet b’ħasda lil ħafna nies <l-m>fil-Lvant</l-m> Nofsani, li sforz ċirkostanzi politiċi kellhom jagħrfu lilhom infushom jew bħala “Għarab <em>u</em> Semitiċi” jew inkella bħala “Għarab <em>jew</em> Semitiċi”<span class="pull">.</span> F’dawn iċ-ċirkostanzi, kien hemm reżistenza kbira li <l-m>l-Malti</l-m> jissejjaħ Għarbi, jew varjant tiegħu; però, ħadd ma qarras wiċċu jiftaħar <l-m>bil-wirt</l-m> Semitiku.</p>
<p>Huwa wkoll f’dan <l-m>il-kuntest</l-m> politiku u kulturali li bdew jitwaqqfu ħbiberiji ġodda fost <l-m>il-mexxejja</l-m> ta’ pajjiżi qrib xulxin <l-m>fil-Mediterran</l-m>. Dik bejn Malta u <l-m>l-Libja</l-m> hija każ minnhom. Wara <l-m>tlettax-il</l-m> sena <l-m>fl-oppożizzjoni</l-m>, Mintoff tela’ <l-m>fil-gvern</l-m> fl-1971, tliet snin wara <l-m>r-rivoluzzjoni</l-m> fil-Libja li kienet ġabet <l-m>it-tmexxija</l-m> tal-pajjiż f’idejn <l-m>il-Kurunell</l-m> Muammar Gaddafi. F’dak <l-m>l-istess</l-m> żmien, peress li <l-m>l-Kuruna</l-m> kienet qiegħda tiġġebbed ma’ Mintoff dwar <l-m>il-kera</l-m> dovuta lejn Malta biex din tinżamm bħala bażi militari, <l-m>il-futur</l-m> ta’ dak <l-m>l-introjtu</l-m> ma kienx ċar. Għaxar snin qabel <l-m>ir-rivoluzzjoni</l-m>, <l-m>fil-Libja</l-m> kienu nstabu riżervi kbar <l-m>taż-żejt</l-m> u Gaddafi ma kellu <l-m>l-ebda</l-m> ħsieb iżomm lura milli juża dawn <l-m>ir-riżorsi</l-m> favur <l-m>l-ambizzjonijiet</l-m> politiċi tiegħu, u ma ħarablux <l-m>il-fatt</l-m> li kien hemm għaddej dramm postkolonjali prattikament fuq <l-m>l-għatba</l-m> tiegħu. Mintoff, <l-m>min-naħa</l-m> tiegħu, kien ilu li ta dahru <l-m>lill-Punent</l-m> minn meta beda jisfaxxa <l-m>l-pjan</l-m> tal-Integration u bdiet <l-m>il-ħbiberija</l-m> ma’ Gamal Abdel Nasser, <l-m>il-President</l-m> tal-Eġittu. <l-m>Fl-1960</l-m>, imbagħad, <l-m>il-Partit</l-m> Laburista daħal <l-m>fl-AAPSO</l-m> (Afro-Asian People’s Solidarity Organisation) u b’hekk ġab fuqu <l-m>l-għadab</l-m> tal-Knisja u <l-m>l-interdett</l-m>. <l-m>L-awtoritajiet</l-m> Brittaniċi kienu konxji sew ta’ dan kollu. <l-m>Fil-minuti</l-m> tal-laqgħa bejn Mintoff, <l-m>il-Prim</l-m> Ministru <l-m>tal-Ingilterra</l-m> Ted Heath u Lord Carrington <l-m>tat-23</l-m> ta’ Settembru <l-m>fl-1971</l-m>, pereżempju, isemmu kif Mintoff, waqt li qed jiddiskuti <l-m>n-newtralità</l-m> futura ta’ Malta, kien qed jinsisti magħhom li, jekk jaslu għal ftehim ta’ kera biex iżommu <l-m>l-faċilitajiet</l-m> militari tagħhom f’Malta, <l-m>l-Ingliżi</l-m> kellhom jintrabtu li ma jużawhomx kontra <l-m>l-Għarab</l-m>. </p>
<p><l-m>Fis-17</l-m> ta’ Jannar <l-m>tal-1972</l-m>, <l-m>il-ġurnal</l-m> <em>Time</em> — leħen emblematiku ta’ kif Malta kienet meqjusa <l-m>fl-immaġinarju</l-m> tal-Punent — kien irrapporta li hekk kif <l-m>l-Ingliżi</l-m> bdew jitilqu ftit ftit, wasal Malta ajruplan <l-m>tal-merkanzija</l-m> tal-forzi armati <l-m>tal-Libja</l-m>. <l-m>L-artiklu</l-m> semma li fuq <l-m>dal-ajruplan</l-m> kien hemm esperti tekniċi li waslu Malta biex <l-m>l-ajruport</l-m> ta’ Ħal Luqa jkun jista’ jibqa’ jiffunzjona jekk <l-m>l-esperti</l-m> Ingliżi kellhom jitilqu minn Malta. <l-m>Il-ġurnalisti</l-m> tat-<em>Time</em> ma tantx niżlitilhom tajjeb din; milli jidher, <l-m>il-Libja</l-m> ma kellhiex esperti tekniċi f’dan <l-m>il-qasam</l-m> (fil-fatt, <l-m>il-kontrolluri</l-m> tat-traffiku <l-m>tal-ajru</l-m> fil-Libja kienu Franċiżi jew Eġizzjani). <em>Time</em> sostnew li dawn kienu <l-m>fil-fatt</l-m> pulizija armati <l-m>mil-Libja</l-m> li kienu nġabu Malta biex jintervjenu f’każ ta’ rewwixta hekk kif <l-m>l-Ingliżi</l-m> bdew <l-m>bil-mod</l-m> il-mod iparpru ’l hemm. Intqal ukoll, u nafu li hekk ġara, li Gaddafi kien lest li jsellef <l-m>il-flus</l-m> lil Malta sakemm din tiġi fuq saqajha biex jagħmel tajjeb <l-m>għat-telf</l-m> tal-introjtu <l-m>mill-Imperu</l-m>. </p>
<p>Gaddafi żar Malta <l-m>għall-ewwel</l-m> darba <l-m>fl-1973</l-m>. Din kienet <l-m>l-ewwel</l-m> fost bosta żjarat fejn Gaddafi, meta tkellem pubblikament, enfasizza <l-m>l-ġenerożità</l-m> tal-Libja lejn Malta u <l-m>n-nisel</l-m> komuni <l-m>tal-Għarab</l-m> u <l-m>l-Maltin</l-m>. Gaddafi beda jħajjar lil Malta tħares lejn <l-m>is-sisien</l-m> Semitiċi tagħha, biex terġa’ lura fi ħdan <l-m>il-familja</l-m> li taqsam magħha <l-m>l-istess</l-m> ġenetika kulturali. <l-m>Is-suġġett</l-m> Malti, fi kliemu, kien Għarbi mnissel <l-m>mill-Feniċju</l-m> Semita.</p>
<p>Huwa f’dan <l-m>il-kuntest</l-m> li Malta saret repubblika <l-m>fl-1974;</l-m> bil-Malti jitbandal bejn <l-m>is-Semitiżmu</l-m> ta’ kliem bħal “mitjar” u “ġnus magħquda”<span class="pull">,</span> u <l-m>l-Malti</l-m> ta’ ambizzjoni kontinentali bi kliem bħal “ajruport” u “nazzjoni uniti”<span class="pull">,</span> tbandil li ma ntilifx saħansitra <l-m>fl-għaġna</l-m> tal-identità <l-m>tal-partiti</l-m> politiċi. <l-m>Fl-istess</l-m> sena, Montebello ppubblika <l-m>l-Gilgamex</l-m> bil-Malti, b’dedika lil Mintoff. <l-m>Il-Gilgamex</l-m> kellu jkun test ċelebrattiv kemm <l-m>għall-“mexxej</l-m>” li ħall <l-m>il-gżira</l-m> mill-Imperu, kemm <l-m>għall-poplu</l-m> Malti biex jagħraf lilu nnifsu u <l-m>l-wirt</l-m> tiegħu f’kontinwità <l-m>mal-eqdem</l-m> kultura Semitika, kif ukoll bħala manwal għal riflessjoni politika ta’ twissija kontra <l-m>l-arroganza</l-m> fit-tmexxija <l-m>tal-istat</l-m>. B’hekk, <l-m>it-traduzzjoni</l-m> ta’ dan <l-m>it-test</l-m> ġiet strumentalizzata politikament u kulturalment.</p>
<p class="break"><span class="initial"><span class="dropcap drop-K">K</span>if</span> ġa għedt qabel, <em>Għemejjel Gilgamex</em> ta’ Montebello huwa traduzzjoni <l-m>għall-Malti</l-m> mit-traduzzjoni <l-m>fl-Ingliż</l-m> ta’ Sanders. Dan għaliex Montebello ma kellux għarfien <l-m>tal-lingwi</l-m> li fihom inkiteb <l-m>ir-rakkont</l-m> fiż-żminijiet bikrija <l-m>tal-Mesopotamja</l-m>. Minħabba f’dan, jekk <l-m>l-għan</l-m>, prinċipali jew ulterjuri, ta’ Montebello kien <l-m>it-tfittxija</l-m> għall-għeruq Semitiċi <l-m>tal-Malti</l-m> u <l-m>l-Maltin</l-m>, din <l-m>it-tfittxija</l-m> seta’ jagħmilha biss qalb <l-m>it-traċċi</l-m> tal-immaġinarju simboliku Babilonjan li kien fadal <l-m>fit-traduzzjoni</l-m> fl-Ingliż — u żgur mhux <l-m>fil-kitba</l-m> u <l-m>l-lingwa</l-m> nnifisha. Mitluf għalkollox kien <l-m>il-wirt</l-m> Akkadi <l-m>tal-Gilgamex</l-m>. Tant hu hekk, li Montebello saħansitra sejjaħ <l-m>il-kitba</l-m> Kunejformi “kitba musmarija”<span class="pull">,</span> <l-m>x’aktarx</l-m> minħabba li <l-m>s-sinjali</l-m> jidhru qishom imsiemer mimdudin, weqfin jew imxeqilbin fuq wiċċ ta’ tafal iebes, anki jekk dan <l-m>it-terminu</l-m> mhux parti <l-m>mid-diskors</l-m> tad-dixxiplina <l-m>tal-Assirjoloġija</l-m>. Montebello, ukoll, jittraduċi żbaljatament <l-m>il-kelma</l-m> “Akkadi” bħala “Għaqqadi”<span class="pull">,</span> u b’hekk isostni, mingħajr ebda bażi, li <l-m>l-etimoloġija</l-m> ta’ <l-m>dil-kelma</l-m> tikxef <l-m>il-fatt</l-m> li <l-m>l-lingwa</l-m> tgħaqqad <l-m>il-Babilonjan</l-m> tan-Nofsinhar <l-m>tal-Iraq</l-m> u <l-m>l-Assirjan</l-m> li kien użat <l-m>fit-Tramuntana</l-m>. Minħabba f’dan, <em>Għemejjel Gilgamex</em> huwa xogħol li jispiċċa jfittex <l-m>l-identità</l-m> Maltija fost tematika Semitika li Sanders ippruvat iżżomm <l-m>fix-xogħol</l-m> tagħha u fi prosodija Anglosassona ta’ arkeologa Ingliża li ma tirrifletti <l-m>bl-ebda</l-m> mod <l-m>il-prosodija</l-m> Babilonjana <l-m>tal-Gilgamex</l-m> bl-Akkadi. <l-m>Fl-aħħar</l-m> mill-aħħar, <l-m>l-għaġna</l-m> ta’ Gilgamex u Enkidu, bħal identitajiet oħra li kienu qed jintgħaġnu f’Malta <l-m>fis-sebgħinijiet</l-m>, baqgħet titbandal bejn <l-m>il-Lvant</l-m> u <l-m>l-Punent</l-m>.</p>
<p>Biex nieħdu eżempju ta’ kemm imur ’il bogħod <l-m>mill-Akkadi</l-m> minħabba li qiegħed b’żewġ gradi ta’ separazzjoni <l-m>mit-test</l-m> bil-Babilonjan Standard, Montebello jagħti <l-m>l-ftuħ</l-m> tal-ewwel maduma hekk:</p>
<blockquote>Dan huwa <l-m>l-bniedem</l-m> li minn kollox tgħallem<br>Dan hu <l-m>s-Sultan</l-m> li trufijiet <l-m>id-dinja</l-m><br>Laħaq. <l-m>Bil-għaqal</l-m> tkixxef ħwejjeġ ġodda: <br>Ħwejjeġ moħbija ta’ minn qabel <l-m>l-Għarqa</l-m><br>Ġieb biex jgħallimna. <l-m>X’safra</l-m> siefer twila!<br>Xħin ġie lura, għajjien, mikdud <l-m>bil-ġiri</l-m>, <br><l-m>Fil-ġebel</l-m> naqqax dan għemilu kollu.</blockquote>
<p><l-m>Il-Malti</l-m> jġorr xebh intern <l-m>mal-lingwi</l-m> Semitiċi <l-m>l-oħra</l-m>, mhux biss ma’ dawk <l-m>tal-Punent </l-m>— bħall-Għarbi, <l-m>l-Ebrajk</l-m> u <l-m>l-Aramajk </l-m>— imma wkoll ma’ dawk Semitiċi <l-m>tal-Lvant</l-m>, kif <l-m>il-filologi</l-m> jikklassifikaw <l-m>l-Akkadi</l-m>. Għaldaqstant, meta <l-m>dis-silta</l-m> tiġi tradotta <l-m>mill-Akkadi</l-m>, <l-m>il-Malti</l-m> jiflaħ iżomm qrib kemm <l-m>fil-bini</l-m> tal-vers kif ukoll <l-m>fil-prosodija</l-m> nnifisha. Bħala eżempju ta’ dan nista’ nġib <l-m>it-traduzzjoni</l-m> tentattiva tiegħi <l-m>tal-ftuħ</l-m> tar-rakkont, direttament <l-m>mill-Akkadi</l-m>, fejn nistgħu naraw kif <l-m>it-tessitura</l-m> tiddependi <l-m>mir-ripetizzjoni</l-m> u <l-m>r-riflessjoni</l-m> interna:</p>
<p class="enjambed">Dak li ra <l-m>l-qiegħ</l-m>, <l-m>is-sisien</l-m> tal-art </p>
<p class="enjambed">li kien jaf kollox, kull għerf, </p>
<p class="enjambed">Gilgamex li ra <l-m>l-qiegħ</l-m>, <l-m>is-sisien</l-m> tal-art</p>
<p class="enjambed">li kien jaf kollox, kull għerf. </p>
<p class="enjambed">Fittex <l-m>il-mexxejja</l-m> tal-pajjiżi kollha</p>
<p class="enjambed">u tgħallem <l-m>l-għerf</l-m> kollu <l-m>tad-dinja</l-m>.</p>
<p class="enjambed"><l-m>Il-mistur</l-m>, urieh; <l-m>il-moħbi</l-m>, kixfu, </p>
<p class="enjambed">u ġab lura miegħu ġrajja minn qabel <l-m>l-għargħar</l-m>.</p>
<p class="enjambed">Wasal lura <l-m>mill-bogħod</l-m>, mifni imma moħħu mistrieħ</p>
<p>u niżżel fuq maduma <l-m>tal-ġebel</l-m> l-għemejjel kollha tiegħu.</p>
<p>Hekk jidher ċar li, minħabba li mexa fuq <l-m>il-verżjoni</l-m> bl-Ingliż ta’ Sanders, <em>Għemejjel Gilgamex</em> ta’ Montebello ma jgħidilna xejn fuq <l-m>l-identità</l-m> letterarja Akkadija ta’ dan <l-m>ir-rakkont</l-m> u, allura, <l-m>l-identità</l-m> Semitika <l-m>tal-protagonisti </l-m>— u kif stħajjel Montebello, <l-m>tal-qarrejja </l-m>— ġiet magħġuna minn tafal Anglosassonu.</p>
<p>Minn żmien Montebello kien hemm titjib <l-m>fit-tagħrif</l-m> lingwistiku u filoloġiku <l-m>tal-Akkadi</l-m>. Sirna iktar konxji wkoll li <l-m>l-kitba</l-m> dwar <l-m>il-letteratura</l-m> u <l-m>l-kultura</l-m> tal-Mesopotamja m’għandhiex tirrikorri biss għal lingwa waħda dominanti <l-m>fl-akkademja</l-m>. Bosta studjużi qed iressqu <l-m>l-verżjoni</l-m> Babilonjana Standard f’lingwi <l-m>bħad-Daniż</l-m>, <l-m>l-Olandiż</l-m>, <l-m>it-Taljan</l-m>, <l-m>il-Germaniż</l-m>, <l-m>l-Għarbi</l-m>, u <l-m>r-Russu</l-m>. Madwarhom qed jinħoloq ukoll apparat ta’ diskors li bih jistgħu jiġu diskussi diversi aspetti <l-m>tal-Gilgamex</l-m>, minn qari li jipprova jgħaqqad teoriji ta’ filoloġija ma’ dawk <l-m>tat-traduzzjoni</l-m>, għal dawk ta’ metodoloġija femminista, queer, postkolonjali, u ekoloġista. F’dawn iċ-ċirkostanzi ta’ titjib <l-m>fil-filoloġija</l-m> tal-Akkadi kif ukoll <l-m>fit-teoriji</l-m> tat-traduzzjoni u <l-m>tal-interpretazzjoni</l-m>, <l-m>it-traduzzjoni</l-m> tal-Gilgamex <l-m>mill-Akkadi</l-m> għall-Malti tista’ tkun ta’ introjtu kulturali, letterarju u akkademiku għaż-żewġ lingwi u <l-m>ż-żewġ</l-m> identitajiet.</p>
<p><l-m>Il-Gilgamex</l-m> għadu mhux komplut, u forsi qatt ma jista’ jkun. Minbarra li <l-m>maż-żminijiet</l-m> jinbidel <l-m>il-qari</l-m> tagħna, hemm ukoll <l-m>il-kwistjoni</l-m> li <l-m>t-test</l-m> ma nafuhx kollu. Siltiet minnu għadhom mirdumin taħt metri ta’ terrapien; oħrajn imxerrdin <l-m>fis-suq</l-m> illeċitu jfittxu xerrej li lest jixtri biċċa fuħħar mingħajr provenjenza leġittima. Kultant titfaċċa biċċa oħra biex timla ftit ieħor <l-m>mil-lakuni</l-m> li għad hemm. <l-m>L-aħħar</l-m> silta, dik li nstabet <l-m>fl-2011</l-m>, hija <l-m>mill-ftuħ</l-m> tal-ħames maduma <l-m>tal-Gilgamex</l-m> u tirrakkonta <l-m>l-foresta</l-m> taċ-ċedru.</p>
<p><l-m>Min-naħa</l-m> tagħna, hemm Gilgamex ieħor li nistgħu naraw ħafna eqreb minn qatt qabel billi nisfruttaw <l-m>il-fatt</l-m> li lsienna joqrob għal dak li bih tnaqqxu fuq eluf ta’ madumiet <l-m>l-għemejjel</l-m> ta’ Gilgamex u Enkidu:</p>
<p class="enjambed">Waqfu <l-m>t-tnejn</l-m>, jiċċassaw lejn <l-m>il-masġar</l-m>, </p>
<p class="enjambed">intebħu <l-m>bit-tul</l-m> taċ-ċedru, </p>
<p class="enjambed">għarfu <l-m>t-triq</l-m> għal <l-m>ġol-bosk</l-m>.</p>
<p class="enjambed">Fejn Ħumbaba medd riġlejh ħalla warajh mogħdija,</p>
<p class="enjambed">passaġġ ċar, ta’ trejqa mirfusa.</p>
<p class="enjambed">Ħarsu lejn <l-m>il-Muntanja</l-m> taċ-Ċedru, </p>
<p class="enjambed">dar <l-m>għall-allat</l-m> irġiel, tron <l-m>għall-allat</l-m> nisa: </p>
<p class="enjambed">Ċedri għonja kibru <l-m>mal-ġenb</l-m> tal-muntanja</p>
<p class="enjambed">u tefgħu dellhom ħelu u għaxqan. </p>
<p class="enjambed"><l-m>Il-foresta</l-m> kienet kobba ta’ friegħi </p>
<p class="enjambed">għoqiedi xewwieka</p>
<p class="enjambed">jingumbraw <l-m>id-dħul</l-m> lejn iċ-ċedri u <l-m>l-masġar</l-m> tal-<em>ballukku</em>.</p>
<p class="enjambed">Għal tul ta’ jum u nofs mixi madwar <l-m>il-foresta</l-m> ċ-ċedru ferra’ xtieli ġodda, </p>
<p class="enjambed">u <l-m>ċ-ċipress</l-m> [...] għal mixja ta’ jum.</p>
<p class="enjambed"><l-m>Is-siġar</l-m> għanqbuta <l-m>bil-liedna</l-m> twila sittin driegħ</p>
<p class="enjambed"><l-m>ir-reżina</l-m> tnixxi u tbexxex <l-m>bħall-qtar</l-m> tax-xita</p>
<p class="enjambed">li jinbela’ <l-m>mill-ħniedaq</l-m>.</p>
<p class="enjambed"><l-m>L-għanja</l-m> ta’ għasfur ġriet <l-m>mal-foresta</l-m>,</p>
<p class="enjambed"><l-m>l-għajjat</l-m> reġa’ lura, <l-m>l-għanja</l-m> saret għagħa.</p>
<p class="enjambed">Werżieq waħdu beda kor <l-m>ġol-foresta</l-m>, </p>
<p class="enjambed">[...] għannew għanja, pespsu. </p>
<p class="enjambed">Tudun tniegħed, ħamiema wieġbet,</p>
<p class="enjambed">iċ-ċikonja ċenċlet, <l-m>il-foresta</l-m> ferħet, </p>
<p class="enjambed"><l-m>is-serduq</l-m> idden, <l-m>il-foresta</l-m> ferħet bla temma.</p>
<p class="enjambed">Ommijiet xadini għannew, xadini trabi bkew.</p>
<p class="enjambed">Din hi <l-m>l-banda</l-m> ta’ għanjiet u tnabar</p>
<p class="enjambed">li ta’ kuljum tambret għal Ħumbaba. </p>
<p class="enjambed">U <l-m>ċ-ċedru</l-m> tefa’ dellu</p>
<p class="enjambed">u werwer ’il <l-m>Gilgamex <span class="end-dot">.</span></l-m></p>
						</section>
					
				
				
					<section class="endnote body-text">
						<p><a href="https://www.worldcat.org/title/1285686221"></a><a href="https://www.worldcat.org/title/1285686221">Gilgamesh: A New Translation of the Ancient Epic</a>, ta’ Sophus Helle huwa ppubblikat minn Yale University Press, 2022. <a href="https://www.worldcat.org/title/1369840564"><l-m>Il-Kotba</l-m> tal-Mogħdija <l-m>taż-Żmien</l-m></a> huwa ġabra ta’ siltiet <l-m>mis-sensiela</l-m> li kien joħroġ Alfons Maria Galea. <l-m>L-editur</l-m> ta’ din <l-m>il-ġabra</l-m> huwa Anthony Aquilina (Midsea Books, 2022). <l-m>L-istampa</l-m> użata <l-m>fil-homepage</l-m> hija ta’ Maduma V <l-m>tal-Gilgamex</l-m> li nstabet <l-m>fl-2011</l-m> u hija miżmuma fil Mużew Slemani <l-m>fl-Iraq;</l-m> fuqha hemm imnaqqxa b’sinjali kunejformi <l-m>s-silta</l-m> tradotta hawn fuq. <l-m>Ir-ritratt</l-m> huwa ta’ <a href="https://commons.wikimedia.org/wiki/User:Neuroforever">Osama Shukir Muhammed Amin</a>.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Gilgamex, Dak li Ra l-Qiegħ ta’ Omar N’Shea" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Gilgamex, Dak li Ra l-Qiegħ">
		
		
		
		<ul class="promo-list">
	
	
		
		
		<li>
			<a class="promo lulju-2023 promo-esej story-16" href="/loranne-vella-il-lanza-il-labra-il-qoffa-l-azzarin/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Il-Lanza, il-Labra, il-Qoffa, l-Azzarin', 1]);">
				<header>
	
		<h4>Lulju 2023</h4>
		<h1>
			Il-Lanza, <l-m>il-Labra</l-m>, <l-m>il-Qoffa</l-m>, <l-m>l-Azzarin</l-m>
			
		</h1>
		
			<h2>Loranne Vella</h2>
		
	
	
</header>

				<div class="body-text">
					
						<p>Li tittraduċi ’l Saffo <l-m>mis-sors</l-m> hija sfida kbira minħabba li <l-m>t-test</l-m> li se taħdem bih, Grieg Antik <l-m>bid-djalett</l-m> Eoliku, kellu <l-m>l-ewwel</l-m> jiġġonġa flimkien minn papirologi biex <l-m>it-test</l-m> ikun fi stat li jista’ jinqara u jiġi studjat. <l-m>Fil-fatt</l-m>, meta ngħidu li Warren Bartolo ttraduċa <l-m>x-xogħlijiet</l-m> ta’ Saffo direttament <l-m>mil-lingwa</l-m> oriġinali mhux qed ngħidu li ħadem fuq <l-m>il-kitbiet</l-m> tagħha minn żmienha, għax dawn inqerdu kollha, u dak li għandna ta’ Saffo huma <l-m>fil-fatt</l-m> frammenti ta’ vrus <l-m>mill-poeżiji</l-m> tagħha miktubin fuq papiri li bdew jinstabu <l-m>mill-1879</l-m>, ħafna minnhom <l-m>fil-miżbla</l-m> viċin ta’ Oksirinku <l-m>fl-Eġittu</l-m>, u oħrajn fuq parċmini jew buqari <l-m>tat-tafal</l-m>. </p>
					
				</div>
			</a>
		</li>
	
		
		
		<li>
			<a class="promo ottubru-2023 promo-esej story-22" href="/davinia-hamilton-żerriegħa/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Il-Lanza, il-Labra, il-Qoffa, l-Azzarin', 2]);">
				<header>
	
		<h4>Ottubru 2023</h4>
		<h1>
			Żerriegħa
			
		</h1>
		
			<h2>Davinia Hamilton</h2>
		
	
	
</header>

				<div class="body-text">
					
						<p>Fil-ħarifa <l-m>tal-2020</l-m>, <l-m>fil-bidu</l-m> tat-tieni lockdown, żrajt żerriegħa <l-m>għall-ewwel</l-m> darba f’ħajti, u <l-m>r-raħs</l-m> ta’ idea rabba <l-m>l-għeruq</l-m>. Dak <l-m>iż-żmien</l-m> konna f’nofs <l-m>il-pandemija:</l-m> in-numri — l-infezzjonijiet, <l-m>il-pazjenti</l-m> l-ICU, u <l-m>l-imwiet </l-m>— kienu telgħin, u konna qegħdin niffaċċjaw xitwa twila u kiefra. Malta kienet tinħass ’il bogħod ’il bogħod — ’il bogħod wisq minn dan <l-m>l-appartament</l-m> żgħir f’Londra. <l-m>Iż-żmien</l-m> kien għaddej b’pass illajmat imma goff, ma jċedi xejn. Ħassejt <l-m>in-nuqqas</l-m> ta’ familti, kont ili xhur twal ma narahom, u <l-m>l-ivvjaġġar</l-m> kien għadu perikoluż. Kien għad ma kellniex vaċċin biex itaffi <l-m>l-periklu</l-m> ta’ dan <l-m>il-virus</l-m> li kien qiegħed jeqred tant nies. <l-m>Bl-ansjetà</l-m> ttextex f’żaqqi, kont qisni għasfur b’qalbi tgħaġġel, kollni ttikazzjoni u enerġija bla skop.</p>
					
				</div>
			</a>
		</li>
	
		
		
		<li>
			<a class="promo gunju-2023 promo-esej story-14" href="/kurt-borg-ġilda/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Il-Lanza, il-Labra, il-Qoffa, l-Azzarin', 3]);">
				<header>
	
		<h4>Ġunju 2023</h4>
		<h1>
			Ġilda
			
		</h1>
		
			<h2>Kurt Borg</h2>
		
	
	
</header>

				<div class="body-text">
					
						<p>Bl-istorja <l-m>tal-kuċċier</l-m> u <l-m>ż-żwiemel</l-m>, Platun qed jaqbad kurrent ta’ ħsieb li kien komuni ħafna fi żmienu. Ispirat <l-m>mill-immaġni</l-m> tal-gwerrier jew <l-m>il-ġellied</l-m>, Platun għaraf li <l-m>l-ħajja</l-m> hi forma ta’ taqbida. Hekk tfisser <l-m>il-kelma</l-m> Griega agon, mnejn issa nġibu kliem bħal “antagoniżmu”<span class="pull">.</span> Għal Platun, <l-m>il-bniedem</l-m> jitqabad: miegħu nnifsu biex ma jaqax għal prijoritajiet foloz, u m’oħrajn biex ma jaqax <l-m>fil-qerq</l-m> taħt influwenzi ħżiena.</p>
					
				</div>
			</a>
		</li>
	
</ul>

	</aside>
	<script>
		monthYear = 'mejju-2023' || null;
		podcastUrl = '' || null;
		storyId = '7' || null;
		wordcount = 6264 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="omar-nshea-gilgamex-dak-li-ra-l-qiegħ">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/omar-nshea-gilgamex-dak-li-ra-l-qiegħ.png" width="180" height="180" alt="QR code" /></div>
		<div id="url">https://aphroconfuso.mt/omar-nshea-gilgamex-dak-li-ra-l-qiegħ/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
