<!doctype html>
<html lang="mt" translate="no">

	<head>
		<meta charset="utf-8">
		
	<title>Gilgamex, Dak li Ra l-Qiegħ ta’ Omar N’Shea · Aphroconfuso</title>
	<meta content="L-idea li Gilgamex isib ruħu f’daru fil-kultura u l-lingwa Maltija ma bdietx b’Montebello. Bejn l-1899 u l-1915 Alfons Maria Galea ppubblika sensiela bl-isem Kotba tal-Mogħdija taż-Żmien. Fl-1913 kien ħareġ in-numru 130 ta’ din is-sensiela bl-isem Kif l-Għerf tal-Kangħanin Tnissel fil-Griegi, miktub minn F. Calleja “tal-Alġier”. Kemm kienet tajba t-tixrida ta’ dan il-ktieb ma tantx huwa ċar; li nafu hu li ma kienx hawn ħafna kopji għall-bejgħ għax Calleja kien ħallas għall-pubblikazzjoni minn butu." name="description">
	<meta property="og:image" content="https://aphroconfuso.mt/stampi/social_social_gilgamex_maduma_v_iii_a96472ed21.jpg">
	
		<meta name="author" content="Omar N’Shea">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Gilgamex, Dak li Ra l-Qiegħ ta’ Omar N’Shea">
	<meta name="twitter:description" content="L-idea li Gilgamex isib ruħu f’daru fil-kultura u l-lingwa Maltija ma bdietx b’Montebello. Bejn l-1899 u l-1915 Alfons Maria Galea ppubblika sensiela bl-isem Kotba tal-Mogħdija taż-Żmien. Fl-1913 kien ħareġ in-numru 130 ta’ din is-sensiela bl-isem Kif l-Għerf tal-Kangħanin Tnissel fil-Griegi, miktub minn F. Calleja “tal-Alġier”. Kemm kienet tajba t-tixrida ta’ dan il-ktieb ma tantx huwa ċar; li nafu hu li ma kienx hawn ħafna kopji għall-bejgħ għax Calleja kien ħallas għall-pubblikazzjoni minn butu.">
	<meta name="twitter:image" content="https://aphroconfuso.mt/stampi/social_social_gilgamex_maduma_v_iii_a96472ed21.jpg">
	<meta name="twitter:image:alt" content="Maduma mxaqqa tal-fuħħar b-sinjali kunejformi mnaqqxa fiha.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/omar-nshea-gilgamex-dak-li-ra-l-qiegħ/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 esej story story-7">
		<header>
			<ul>
				<li class="header-label">
					
						<a href="/mejju-2023/">Mejju 2023</a>
					
				</li>
				
			</ul>
			
				<h1>
					Gilgamex, Dak li Ra <l-m>l-Qiegħ</l-m>
					
					
				</h1>
			
			
<h2>
	
	
		
		
			
				
					<a href="/omar-nshea/">Omar <l-m>N’Shea</l-m></a>
</h2>

			
			
				<section id="epigraphs" class="body-text">
					<figure class="epigraph">
						<p><l-m>Irrid kieku</l-m> nfisser li <l-m>l-Maltin</l-m> wiritna <l-m>n-nisel</l-m> ta’ dak <l-m>l-ilsien</l-m> imqaddes. <l-m>Dan għalina</l-m> sombor liema bħalu. Aħna Assirjologi mingħajr ma nafuh.</p>
						<figcaption>F. Calleja “<l-m>tal-Alġier</l-m>”<span class="pull">,</span> 1913</figcaption>
					</figure>
				</section>
			
		</header>
		<div class="container">
			<section id="grid-max-panel-left-top">
				
					<section class="reviewed">
					<p>
						<span class="title">Għemejjel Gilgamex</span>
						
						<span class="translator"> Pawlu Montebello, tr.</span>
						<span class="publisher">(Klabb Kotba Maltin, Malta 1974)</span>
					</p>
					</section>
				
				
				
				
				
			</section>
			<section id="grid-max-panel-right-top">
				
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-F">F</span><l-m>it-3</l-m></span> ta’ Diċembru <l-m>tal-1872</l-m>, George Smith ippreżenta <l-m>lis-Society</l-m> of Biblical Archaeology ġewwa Londra <l-m>s-sejbiet</l-m> tar-riċerka li <l-m>kien qed</l-m> jagħmel fuq biċċa fuħħar miżgħuda b’<l-m>tinqix li</l-m> jirrappreżenta sinjali Kunejformi, <l-m>it-teknoloġija</l-m> tal-kitba <l-m>tal-Mesopotamja</l-m> tal-Qedem li fiha ġew miktuba <l-m>għadd ta</l-m>’ lingwi <l-m>bħas-Sumeru</l-m>, <l-m>l-Akkadi</l-m> (bid-djaletti <l-m>tal-Babilonjan</l-m> u <l-m>l-Assirjan)</l-m>, <l-m>l-Eblaita</l-m>, u <l-m>l-Elamita</l-m>. <l-m>L-antiċipazzjoni</l-m> għal <l-m>din il-laqgħa</l-m> speċjali <l-m>kienet tremenda</l-m>. <l-m>Uħud mill-irjus</l-m> il-kbar <l-m>tax-xena</l-m> arkeoloġika ta’ Londra kienu hemm; <l-m>il-Prim</l-m> Ministru William Gladstone <l-m>kien fl-udjenza</l-m>. Smith innifsu <l-m>kien ġej</l-m> mill-klassi <l-m>tal-ħaddiema</l-m>. <l-m>Matul il-ġurnata</l-m> kien impjegat ma’ stamperija u filgħaxija <l-m>kien ifekren</l-m> fost <l-m>il-fdalijiet</l-m> qodma li bdew ġejjin <l-m>mill-Iraq</l-m> għall-ħażna <l-m>fil-British</l-m> Museum.</p>
<p>Smith sejjaħ <l-m>it-taħdita</l-m> li kellu jagħmel “<l-m>Ir-Rakkont</l-m> Kaldew <l-m>tad-Dulluvju</l-m>”<span class="pull">,</span> b’referenza ovvja <l-m>għar-rakkont</l-m> tad-dulluvju <l-m>fil-Kotba</l-m> tal-Bibbja. <l-m>L-attrazzjoni</l-m> kienet daqstant kbira minħabba <l-m>l-fatt</l-m> li f’Londra Vittorjana, speċjalment <l-m>fost il-membri</l-m> tas-Society of Biblical Archaeology, ħafna kienu dawk li telqu jesploraw <l-m>l-hekk</l-m> imsejħin “tells”<span class="pull">.</span> <l-m>Dawn kienu</l-m> saffi, wieħed fuq <l-m>l-ieħor</l-m>, iffurmati <l-m>minn diversi</l-m> okkupazzjonijiet umani, <l-m>fejn l-eqdem</l-m> okkupazzjoni <l-m>tkun fis-saffi</l-m> ta’ <l-m>isfel u</l-m> li <l-m>mill-bogħod</l-m> jidhru qishom għoljiet naturali. <l-m>Dawn l-esploraturi</l-m> kienu <l-m>qed jippruvaw</l-m> isibu evidenza storika <l-m>għall-ġrajjiet</l-m> tal-Bibbja. <l-m>Ir-reżonanza</l-m> ta’ <l-m>dan l-interess</l-m> trid <l-m>titqies fl-isfond</l-m> ta’ kontroversji sħaħ li kienu qajmu kemm <l-m>Charles Darwin</l-m> kif <l-m>ukoll studjużi</l-m> bħal <l-m>Thomas Huxley</l-m> meta bdew jiġu diskussi <l-m>l-ewwel</l-m> ideat <l-m>tal-oriġini</l-m> tal-ispeċijiet. Biss, bosta kienu dawk li bdew jippreparaw <l-m>biex isibu</l-m> konferma materjali u storika <l-m>tal-kontenut</l-m> tal-Bibbja, ovvjament mingħajr <l-m>l-iċken</l-m> ħjiel li konferma <l-m>bħal din</l-m> setgħet <l-m>fil-fatt</l-m> tpoġġi <l-m>t-test</l-m> bibliku f’<l-m>dawl iktar</l-m> dubjuż <l-m>rigward il-verità</l-m> storika tiegħu. <l-m>Fost il-biċċiet</l-m> ta’ fdalijiet <l-m>tal-fuħħar</l-m> bil-kitbiet Kunejformi li Smith <l-m>kien qed</l-m> jistudja, waħda <l-m>kienet laqtitu</l-m> iktar <l-m>mill-oħrajn</l-m>. Wara studju intensiv fuq <l-m>dan il-framment</l-m>, Smith intebaħ li <l-m>l-kitba</l-m> tirrakkonta storja ta’ dulluvju li tixbah ħafna <l-m>r-rakkont</l-m> bibliku.</p>
<p><l-m>Lejn l-aħħar</l-m> tas-seklu dsatax, <l-m>it-tfittxija</l-m> ta’ siti arkeoloġiċi <l-m>fil-Lvant</l-m> Nofsani u <l-m>fil-kitbiet</l-m> li bdew jiġu tradotti <l-m>fil-mużewijiet</l-m> fejn <l-m>dawn il-fdalijiet</l-m> bdew jiġġemmgħu, <l-m>ħadet spinta</l-m> tajba. <l-m>Fl-aħħar</l-m>, <l-m>l-istejjer</l-m> tal-Bibbja bdew jinstabu barra <l-m>l-kotba</l-m> bibliċi nnifishom; saħansitra <l-m>bliet imsemmija</l-m> fil-Bibbja bdew jinkixfu <l-m>minn dawk</l-m> l-esploraturi imperjalisti li bdew imorru armati kemm <l-m>bil-fondi</l-m> kif <l-m>ukoll bil-metodi</l-m>, <l-m>fil-bidu</l-m> biss b’kurżità <l-m>għall-antikwarjat</l-m>, u <l-m>ftit wara</l-m> b’<l-m>tifsil iktar</l-m> xjentifiku. <l-m>Il-Bibbja</l-m>, <l-m>għal ħafna</l-m>, issa kellha konferma storika. Sakemm <l-m>fl-1902</l-m>, ġewwa <l-m>l-Berliner</l-m> Singakademie, <l-m>il-Professur</l-m> tal-Assirjoloġija fi <l-m>ħdan l-Università</l-m> ta’ Berlin, Friedrich Delitzsch — li <l-m>kien waqqaf</l-m> id-Dipartiment <l-m>tal-Lvant</l-m> Nofsani Qadim ġewwa <l-m>l-Mużew</l-m> Irjali ta’ Berlin — ta taħdita kontroversjali <l-m>immens li</l-m> fiha <l-m>stqarr li</l-m>, wara ħafna studju <l-m>tal-kitbiet</l-m> mill-Mesopotamja, <l-m>kien wasal</l-m> għall-konklużjoni li <l-m>r-reliġjon</l-m> tal-Lhud u <l-m>l-istejjer</l-m> tat-Testment <l-m>il-Qadim</l-m> kellhom storja bikrija, u li kellhom prekursuri <l-m>fil-Babilonja</l-m>. <l-m>Din it-taħdita</l-m> bl-isem “<l-m>Babel und</l-m> Bibel” <l-m>kienet qajmet</l-m> kjass sħiħ fiċ-ċrieki akkademiċi, speċjalment <l-m>fost it-teologi</l-m> ta’ dak <l-m>iż-żmien</l-m> u dawk li bdew jirriċerkaw <l-m>l-istorja</l-m> tal-Mesopotamja, illum magħrufa <l-m>iktar bħala</l-m> l-Iraq <l-m>tal-Qedem</l-m>. <l-m>Dan id-dibattitu</l-m> ħoloq konfużjoni sħiħa <l-m>rigward l-oriġinalità</l-m> tar-rakkonti bibliċi: <l-m>it-teologi</l-m>, fuq naħa, isostnu li <l-m>l-istejjer</l-m> huma minnhom, u <l-m>l-Assirjologi</l-m>, fuq <l-m>in-naħa</l-m> l-oħra, jippruvaw juru li <l-m>r-rakkonti</l-m> bibliċi kienu ġejjin <l-m>minn rakkonti</l-m> ħafna eqdem <l-m>dwar l-allat</l-m> ta’ <l-m>Sumer u</l-m> tal-Babilonja.</p>
<p>Hekk kif Smith temm <l-m>id-diskors</l-m> tiegħu <l-m>dwar ir-rakkont</l-m> tad-dulluvju, <l-m>il-Prim</l-m> Ministru Gladstone, preżenti <l-m>fl-udjenza</l-m> x’<l-m>aktarx mhux</l-m> biss bħala mexxej <l-m>tal-pajjiż</l-m> iżda <l-m>wkoll bħala</l-m> studjuż <l-m>tal-Latin</l-m> u <l-m>l-Grieg</l-m> u li <l-m>kien diġà</l-m> ppubblika xogħlijiet fuq Omeru, qam jitkellem u <l-m>stqarr li</l-m> s-silta <l-m>tad-dulluvju</l-m> kienet importanti <l-m>mhux biss</l-m> għal dawk li kienu <l-m>qed ifittxu</l-m> xi konferma <l-m>tal-istoriċità</l-m> tal-kotba bibliċi <l-m>minn sorsi</l-m> barra <l-m>l-Bibbja</l-m> nnifisha, iżda anki <l-m>għal dawk</l-m> li kienu <l-m>qed jippruvaw</l-m> isibu <l-m>t-tradizzjonijiet</l-m> li kienu wasslu <l-m>biex Omeru</l-m> kiteb <l-m>il-ġrajjiet</l-m> tal-Ilijade u <l-m>l-Odissea</l-m>. Gladstone <l-m>żied jgħid</l-m> li <l-m>l-eroj</l-m> tar-rakkont, re <l-m>tal-belt</l-m> qadima ta’ Uruk <l-m>fin-Nofsinhar</l-m> tal-Iraq, <l-m>x’aktarx</l-m> huwa <l-m>l-prototip</l-m> ta’ Erkuli.</p>
<p class="break"><span class="initial"><span class="dropcap drop-I">I</span><l-m>s-silta</l-m></span> <l-m>tad-dulluvju </l-m>— li għandha xebh <l-m>kbir ma</l-m>’ dik <l-m>iktar magħrufa</l-m> tal-Bibbja — kienet instabet <l-m>fir-rakkont</l-m> ta’ Gilgamex u <l-m>l-għemejjel</l-m> tiegħu. Gilgamex <l-m>kien ir-re</l-m> semileġġendarju ta’ Uruk. <l-m>Fil-fatt</l-m>, għadu <l-m>mhux magħruf</l-m> jekk <l-m>kienx hemm</l-m> persunaġġ storiku li madwaru ntiseġ <l-m>ir-rakkont</l-m> u li <l-m>maż-żmien</l-m> beda jingħata karatteristiċi kważi divini. <l-m>Ir-rakkont</l-m> huwa miktub fuq <l-m>tnax-il</l-m> maduma, però <l-m>n-narrattiva</l-m> tinqasam f’żewġ partijiet. <l-m>Fl-ewwel</l-m> parti, Gilgamex u sieħbu Enkidu jiġġieldu ma’ Ħumbaba u <l-m>l-Barri</l-m> tal-Ġenna u f’<l-m>dil-ġlieda</l-m> Enkidu jmut; <l-m>it-tieni</l-m> parti tirrakkonta <l-m>l-ivvjaġġar</l-m> ta’ Gilgamex <l-m>sat-truf</l-m> tad-dinja <l-m>biex jikseb</l-m> il-ħajja ta’ dejjem u <l-m>ż-żjara</l-m> li jagħmel <l-m>lil Utanapixti</l-m>, li salva <l-m>mid-dulluvju</l-m> u li issa kiseb <l-m>l-immortalità</l-m>. Għalkemm Gilgamex ma jirnexxilux jikseb dak li ried, jerġa’ lura Uruk mexxej aħjar. <l-m>Il-Gilgamex</l-m> huwa <l-m>wkoll rakkont</l-m> li jieħu <l-m>l-qarrejja</l-m> ġo foresti msaħħra u ibħra qliel, u jġegħelna naħsbu fuq <l-m>il-pjaċir</l-m> li jġibu magħhom <l-m>l-ikel</l-m>, <l-m>is-sess</l-m>, <l-m>ix-xorb</l-m>, u <l-m>l-ħbiberija</l-m>. Ilaqqagħna <l-m>wkoll ma</l-m>’ <l-m>għadd ta</l-m>’ <l-m>nies f</l-m>’forma ta’ skorpjuni u xadini, ma’ barri <l-m>d-daqs</l-m> ta’ <l-m>belt sħiħa</l-m> u <l-m>mal-qaddejja</l-m> tal-allat <l-m>fil-ħanut</l-m> tax-xorb <l-m>fejn imorru</l-m> għall-qatra.</p>
<p><l-m>Ir-rakkont</l-m> tal-Gilgamex beda jinstab fuq <l-m>mijiet ta</l-m>’ biċċiet <l-m>tal-fuħħar</l-m> maħruġa <l-m>mit-terrapien</l-m> tal-Iraq. Nafu <l-m>bir-rakkont</l-m> tal-Gilgamex <l-m>għax fil-qedem</l-m> kien hemm żewġ kuntesti li fihom <l-m>dan ir-rakkont</l-m> żgur <l-m>kien magħruf</l-m>. <l-m>L-ewwel</l-m> kien <l-m>l-iskola</l-m> tal-kitba <l-m>fejn uħud</l-m> setgħu jmorru <l-m>biex jitgħallmu</l-m> s-sengħa <l-m>tal-kitba</l-m>. <l-m>Waqt l-apprentistat</l-m> tagħhom, <l-m>il-kittieba</l-m> kienu jitgħallmu <l-m>s-sinjali</l-m> Kunejformi billi jikkupjaw <l-m>siltiet mill-ġrajjiet</l-m> ta’ Gilgamex. <l-m>Dan kien</l-m> iseħħ kemm <l-m>fil-bidu</l-m> tal-apprentistat tagħhom kif <l-m>ukoll lejn</l-m> it-tmiem. Jiġifieri, <l-m>it-test</l-m> tal-Gilgamex <l-m>kien jiġbidhom</l-m> lejn <l-m>il-karriera</l-m> ta’ kittieba u <l-m>kien ikun</l-m> ta’ sodisfazzjon <l-m>kbir ġaladarba</l-m> jispiċċaw <l-m>bil-kapaċità</l-m> li jiktbu <l-m>t-test</l-m> u jużaw <l-m>is-sinjali</l-m> kollha tiegħu. Biss, però, <l-m>kien hemm</l-m> raġuni oħra għala <l-m>kien jintuża</l-m> l-Gilgamex u <l-m>mhux test</l-m> ieħor: <l-m>għal min</l-m> ried iħejji <l-m>għall-karriera</l-m> ta’ kittieb <l-m>tal-Kuruna</l-m>, u <l-m>għal dawk</l-m> li riedu javvanzaw u jilħqu studjużi konsulenti <l-m>tal-Kuruna </l-m>— <em>ummanu</em> — l-għarfien <l-m>tal-Gilgamex</l-m> kien indispensabbli. <l-m>L-istudjużi</l-m> li kienu jaħdmu <l-m>fl-apparat</l-m> burokratiku <l-m>tal-Kuruna</l-m> kienu jieħdu magħhom <l-m>it-tagħlim</l-m> kemm <l-m>tar-rakkont</l-m> kif <l-m>ukoll tal-kummentarju</l-m> dwaru, speċjalment dawk <l-m>il-kitbiet</l-m> li kellhom <l-m>x’jaqsmu</l-m> mar-rakkont bħala riflessjoni fuq <l-m>it-tmexxija</l-m> tal-komunità.</p>
<p><l-m>It-tieni</l-m> kuntest li minnu nafu <l-m>din il-ġrajja</l-m> huwa <l-m>l-librerija</l-m> rjali ta’ Axxurbanipal li <l-m>nstabet fil-belt</l-m> qadima ta’ Ninwè, <l-m>viċin tal-belt</l-m> ta’ <l-m>Mosul fl-Iraq</l-m>. Axxurbanipal kellu, f’<l-m>din il-kollezzjoni</l-m>, eżemplari diversi <l-m>tar-rakkont</l-m>, però nafu li <l-m>l-edizzjoni</l-m> bil-Babilonjan Standard <l-m>kienet recherché</l-m> ħafna.</p>
<p>Li <l-m>l-palazz</l-m> ikollu kopji <l-m>tal-Gilgamex</l-m> huwa <l-m>fattur ta</l-m>’ ċertu reżonanza. Meta <l-m>l-bużnannu</l-m> ta’ Axxurbanipal, <l-m>Sargon II</l-m> (bl-Akkadi <em>Xarru-kin</em>), <l-m>inqatel fil-gwerra</l-m> u ġismu ma nstabx, <l-m>l-ogħla</l-m> studjuż <l-m>tal-Kuruna </l-m>— ċertu Nabu-zupup-kenu, imnissel <l-m>minn dinastija</l-m> ta’ studjużi mqabbdin ħafna — kien ikkonsulta <l-m>t-tnax-il</l-m> maduma <l-m>tal-Gilgamex</l-m> għat-tifsira ta’ <l-m>dan l-avveniment</l-m>. <l-m>Peress li</l-m> r-realtà <l-m>għall-istudjużi</l-m> tal-Lvant Nofsani <l-m>tal-qedem</l-m> kienet waħda mantika, <l-m>id-dinja</l-m> għal Nabu-zupup-kenu u sħabu <l-m>kienet tippreżenta</l-m> sinjali li kellhom jiġu deskritti, klassifikati, analizzati, u miġbura f’kollezzjonijiet ta’ kitba. <l-m>Is-sinjali</l-m>, bħala manifestazzjonijiet astrali jew bħala tikek fuq <l-m>il-fwied</l-m> tan-nagħaġ, kienu jinqraw <l-m>minn aruspiċe </l-m>— dak li <l-m>bl-Akkadi</l-m> jissejjaħ <em>baru</em>, <l-m>espert tad-divinazzjoni </l-m>— waqt <l-m>ir-ritwal</l-m> tal-estispiċju. <l-m>Skont it-tnax-il</l-m> maduma <l-m>tal-Gilgamex</l-m>, <l-m>għall-inqas</l-m> hekk kif <l-m>ġiet interpretata</l-m> minn Nabu-zupup-kenu, <l-m>it-telfa</l-m> tal-ġisem ta’ <l-m>Sargon u</l-m>, konsegwentament, <l-m>il-fatt</l-m> li <l-m>l-ġisem</l-m> irjali ma <l-m>setax jieħu</l-m> r-riti <l-m>tal-mewt</l-m> u <l-m>d-difna</l-m>, kienu <l-m>sinjal li</l-m> l-allat stmerrew <l-m>il-Kuruna</l-m> tal-Assirja. <l-m>Dan kien</l-m> kważi mistenni <l-m>minn ċerti</l-m> nies li kienu midħla <l-m>tal-Palazz</l-m>. <l-m>Dan x</l-m>’aktarx <l-m>għax kienu</l-m> jafu b’konfoffa ta’ ewnuki u gvernaturi provinċjali li, <l-m>biex Sargon </l-m>— li <l-m>x’aktarx</l-m> kien <l-m>minn linja</l-m> rjali sekondarja — jieħu <l-m>t-tron</l-m>, kienu qanqlu gwerra ċivili. <l-m>Il-werriet</l-m> tal-imperu, Senakkerib, <l-m>tant ħadha</l-m> bi kbira li <l-m>qabad l-apparat</l-m> imperjali kollu u telaq <l-m>mill-belt</l-m> ġdida ta’ <l-m>Dur Xarrukin</l-m>, mibnija <l-m>minn missieru</l-m> li bilkemm <l-m>kien laħaq</l-m> għex fiha, u reġa’ lura <l-m>lejn il-belt</l-m> kemxejn tradizzjonali ta’ Ninwè. F’Ninwè nstabu <l-m>l-aħjar</l-m> eżemplari <l-m>tat-test</l-m> tal-Gilgamex, miktubin <l-m>bil-Babilonjan</l-m> Standard.</p>
<p><l-m>Ir-rakkont</l-m> tal-Gilgamex għadu ma <l-m>nstabx kollu</l-m>, però nafu biċċa minnu sew, biżżejjed <l-m>biex inkunu</l-m> nafu <l-m>l-ġrajjiet</l-m> ewlenin u f’ċertu dettall. <l-m>Ir-rakkont</l-m> sħiħ huwa <l-m>mifrux fuq</l-m> tnax-il maduma, u <l-m>kull waħda</l-m> tista’ <l-m>titqies bħala</l-m> kapitlu għalih. <l-m>L-aħħar</l-m> sejba ta’ framment sinifikanti <l-m>ġiet f</l-m>’idejn Farouk <l-m>Al-Rawi</l-m> fl-2011, u <l-m>nxtrat mill-Mużew</l-m> Suleimanija <l-m>fil-ġuriżdizzjoni</l-m> tal-Gvern Reġjonali Kurd. Illum tinsab f’<l-m>dan il-mużew</l-m> bin-numru T.1447.</p>
<p><l-m>Tul il-ħajja</l-m> tiegħu <l-m>fil-qedem</l-m>, <l-m>ir-rakkont</l-m> ma <l-m>kienx magħruf</l-m> b’isem <l-m>il-protagonist</l-m> iżda <l-m>bl-incipit</l-m>, <l-m>l-ewwel</l-m> kliem <l-m>tal-ftuħ:</l-m> <em>šá naqba imuru</em> (“dak li ra <l-m>l-qiegħ</l-m>”). Illum, <l-m>għall-konvenjenza</l-m>, jissejjaħ <l-m>bl-isem</l-m> tal-protagonist. <l-m>Il-Gilgamex</l-m> ġie <l-m>tradott f</l-m>’ħafna lingwi, <l-m>biss it-traduzzjoni</l-m> l-iktar magħrufa hija dik filoloġika ta’ Andrew George, li ġabar, għaqqad, u editja <l-m>dan ir-rakkont</l-m>. <l-m>Dan l-aħħar</l-m>, <l-m>il-Gilgamex</l-m> ġie <l-m>tradott poetikament</l-m> u b’kummentarji <l-m>minn Sophus</l-m> Helle <l-m>mal-Istamperija</l-m> tal-Università Yale. Helle jiffoka <l-m>x-xogħol</l-m> tiegħu, apparti <l-m>t-traduzzjoni</l-m> nnifisha, fuq <l-m>ir-riċezzjoni</l-m> moderna, speċjalment akkademika, <l-m>tar-rakkont</l-m>. Isemmi, <l-m>fost oħrajn</l-m>, <l-m>il-qari</l-m> tal-Gilgamex <l-m>minn perspettiva</l-m> tat-tfittxija <l-m>għall-ħajja</l-m> ta’ dejjem, <l-m>it-telf</l-m> ta’ persuni maħbubin, <l-m>l-imħabba</l-m> bejn żewġt irġiel — possibbilment anki fuq <l-m>livell omoerotiku </l-m>— il-femminiżmu, u <l-m>l-ekoloġija</l-m>. Helle jiddeskrivi <l-m>r-rakkont</l-m> bħala wieħed ta’ enerġija sfrenata u riflessjoni sobrja. <l-m>Il-protagonist</l-m> jaf <l-m>ikun bla</l-m> rażan, imma <l-m>r-rakkont</l-m> huwa melankoniku, riflessjoni twila fuq <l-m>il-mewt</l-m>, fuq <l-m>il-piż</l-m> li ġġib magħha <l-m>l-ħajja</l-m> fil-komunità. </p>
<p>F’<l-m>din il-ġrajja</l-m>, Gilgamex <l-m>qatt ma</l-m> jasal <l-m>ikun eroj;</l-m> fil-fatt, <l-m>dan huwa</l-m> rakkont ta’ kif <l-m>qatt ma</l-m> jirnexxilu jsir. <l-m>Il-bini</l-m> u <l-m>t-turija</l-m> tal-maskulinità <l-m>wkoll jilagħbu</l-m> parti kbira <l-m>fil-persunaġġ</l-m> ta’ Gilgamex. Gilgamex <l-m>mhux dak</l-m> l-eroj virili li twegħedna <l-m>n-narrattiva</l-m> qabel jibda kollox: meta jirbaħ <l-m>il-ġlieda</l-m> ma’ Ħumbaba, jirnexxilu <l-m>għax tgħinu</l-m> ommu, Ninsun. Nispiċċaw narawh jgħannaq, jingħi, jinkwieta, joħlom, u speċjalment jibki <l-m>t-telfa</l-m> tal-maħbub tiegħu <l-m>iktar milli</l-m> jiġġieled. Iqatta’ ħwejġu u <l-m>jilbes il-ġilda</l-m> ta’ annimal; jolfoq <l-m>bħal iljunissa</l-m> li għadha kif <l-m>tilfet iż-żgħar</l-m> tagħha. Minħabba f’dan, Helle josserva li Gilgamex iħawwad u joftoq <l-m>il-ġeneru</l-m> tal-epika.</p>
<p>Fi kliem ieħor, <l-m>għal Helle</l-m>, Gilgamex inkiteb fi <l-m>stil li</l-m> huwa jiddeskrivi bħala “<l-m>mhux-eżatt-epika</l-m>” u <l-m>dan l-istil</l-m> joħloq ġeneru kważi għalih innifsu, “playful” imma li jiflaħ <l-m>iġorr it-toqol</l-m> tar-riflessjoni fuq <l-m>il-mewt</l-m>, <l-m>tal-kritika</l-m> lejn <l-m>is-soċjetà</l-m> li fih inkiteb, u ta’ ħsieb kumpless <l-m>madwar kriżijiet</l-m> ta’ dimensjoni apokalittika. <l-m>Fl-istess</l-m> ħin, tajjeb li nżommu quddiem għajnejna li <l-m>l-Gilgamex</l-m> inkiteb ħafna <l-m>qabel l-epika</l-m> klassika u għalhekk jista’ <l-m>jkun anakronistiku</l-m> li jitkejjel b’<l-m>xiber li</l-m> ma <l-m>kienx għadu</l-m> nħoloq.  </p>
<p>Kemm <l-m>l-Akkadi</l-m>, kif <l-m>ukoll il-kitba</l-m> Kunejformi, għadhom aljeni <l-m>għal ħafna</l-m> nies, saħansitra <l-m>għal dawk</l-m> li diġà jafu xi ħaġa fuq <l-m>dawn il-ġrajjiet</l-m>. Hemm <l-m>ukoll il-fatt</l-m> li ħafna <l-m>mill-kitbiet</l-m> tal-ewwel deċennji wara <l-m>s-sejba</l-m> tal-frammenti li jikkostitwixxu <l-m>l-Gilgamex</l-m> saru <l-m>bil-lingwi</l-m> tal-istudjużi nnifishom, jiġifieri <l-m>bl-Ingliż</l-m>, prinċipalment, jew <l-m>bil-Franċiż</l-m> u <l-m>l-Ġermaniż</l-m>. <l-m>Il-kanonu</l-m> tar-riċezzjoni <l-m>tal-Gilgamex</l-m> huwa <l-m>bl-Ingliż</l-m>, u ħafna <l-m>mit-terminoloġija</l-m> li tintuża kważi universalment hija traduzzjoni ta’ termini lessikali <l-m>bl-Ingliż</l-m> li ntużaw <l-m>minn Smith</l-m> ’<l-m>il quddiem</l-m>. Eżempju <l-m>ċar ta</l-m>’ <l-m>dan huwa</l-m> t-terminu <l-m>bl-Akkadi</l-m> <em>ṭuppu</em>. Hawnhekk, <l-m>l-Ingliż</l-m> għandu <l-m>l-kumdità</l-m> tal-kelma “tablet” li <l-m>nzertat konvenjentament</l-m> viċin biżżejjed <l-m>għax bisillabika</l-m> u fiha kważi <l-m>l-istess</l-m> ħsejjes. <l-m>Il-Malti</l-m> għandu <l-m>l-kelma</l-m> “tavla” li taqdi <l-m>l-istess</l-m> bżonn. <l-m>Il-problema</l-m> ta’ tavla hija <l-m>d-dimensjoni</l-m>. Tavla ġeneralment tirreferi <l-m>għal ġebla</l-m> bil-wiċċ u <l-m>l-qiegħ</l-m> illixxati, però ta’ ċertu dimensjoni, u ċertament <l-m>mhix magħġuna</l-m> minn fuħħar niedi. <l-m>Żgur mhix</l-m> xi ħaġa li titqiegħed <l-m>fil-pala</l-m> tal-id. </p>
<p class="break"><span class="initial"><span class="dropcap drop-F">F</span><l-m>l-1974</l-m></span>, Gilgamex <l-m>wasal Malta</l-m>, jew kif stħajjel Pawlu Montebello, <l-m>l-ewwel</l-m> traduttur <l-m>tar-rakkont</l-m>, Gilgamex u Enkidu “saru Maltin.<span class="pullsemi">”</span> Montebello sejjaħ <l-m>din l-ewwel</l-m> traduzzjoni <l-m>fil-Malti</l-m> tal-istorja Mesopotamika <em>Għemejjel Gilgamex</em> u ddedika <l-m>din il-pubblikazzjoni</l-m> lil Dom Mintoff li, <l-m>fil-ġieħ</l-m> poetiku <l-m>qasir fl-ewwel</l-m> paġna <l-m>tal-ktieb</l-m>, isejjaħlu “<l-m>il-mexxej</l-m> qalbieni” <l-m>tal-ħaddiema</l-m> u ta’ Malta ġdida, kif <l-m>ukoll “għaref</l-m> bennej ta’ artna, żmienna u ġensna.<span class="pullsemi">”</span> <l-m>Fost il-kliem</l-m> ta’ tifħir, Montebello jsellem <l-m>ukoll lil</l-m> Mintoff billi <l-m>jqabbel ix-xogħol</l-m> tat-traduzzjoni tiegħu u <l-m>l-għaqda</l-m> ta’ “qlub, fehmiet, u ħidma” ma’ dawk ta’ Gilgamex u Enkidu.</p>
<p><l-m>Biex nimxu</l-m> mal-loġika ta’ Montebello u ma’ ta’ F. Calleja “<l-m>tal-Alġier</l-m>” qablu, meta Gilgamex u Enkidu waslu Malta, <l-m>suppost ma</l-m> ħassewhomx <l-m>bħal ħuta</l-m> barra <l-m>mill-ilma;</l-m> wara kollox, <l-m>iż-żewġ</l-m> kittieba insistew ħafna fuq <l-m>il-wirt</l-m> tal-Kangħanin <l-m>fil-Mediterran</l-m>, speċjalment <l-m>fil-lingwa</l-m> Maltija. <l-m>Fil-fatt</l-m>, Montebello, bla ebda eżitazzjoni, jikxef <l-m>fid-daħla</l-m> tal-ktieb <l-m>it-tama</l-m> tiegħu li Gilgamex, <l-m>il-protagonist</l-m> ta’ <l-m>din il-ġrajja</l-m>, iħossu komdu u “f’daru” <l-m>fost il-Maltin</l-m> li magħhom jaqsam <l-m>l-ilsien</l-m> Kangħanit. <l-m>Biex ikompli</l-m> jibni fuq <l-m>din l-idea</l-m> ta’ <l-m>wirt Kangħanit</l-m>, jew forsi <l-m>biex il-protagonist</l-m> tiegħu jħossu <l-m>iktar at</l-m> home, Montebello jissokta jistaqsi jekk <l-m>il-Maltin</l-m> humiex <l-m>fil-fatt</l-m> imnissla <l-m>mill-istess</l-m> nies ta’ Gilgamex — “<l-m>nies minn</l-m> ta’ niesu” — li <l-m>mill-Anatolja</l-m> (illum <l-m>it-Turkija)</l-m> jew <l-m>mis-Sorija</l-m> (Sirja) kienu <l-m>l-ewwel</l-m> nies li waslu Malta u ħallew ilsienhom u <l-m>l-użanzi</l-m> hawn. <l-m>L-istess</l-m> ilsien li, f’metafora bellistika u antimperjalista, Montebello <l-m>jgħid li</l-m> l-ebda qawwa barranija <l-m>qatt ma</l-m> għelbet.</p>
<p><l-m>Biex Montebello</l-m> jġib <l-m>fil-Malti</l-m> l-għemejjel ta’ Gilgamex, uża bħala <l-m>sors it-traduzzjoni</l-m> fl-Ingliż ta’ Nancy Katherine Sanders, arkeologa <l-m>tal-preistorja</l-m> li <l-m>studjat l-Università</l-m> ta’ <l-m>Oxford ma</l-m>’ <l-m>Gordon Childe</l-m>, iżda li ħadmet bħala riċerkatriċi u kittieba indipendenti. <l-m>Sanders għamlet</l-m> sintesi <l-m>mill-frammenti</l-m> tat-tnax-il maduma li kienu nstabu sa dak <l-m>iż-żmien</l-m>. <l-m>Ix-xogħol</l-m> tagħha <l-m>kien ippubblikat</l-m> mill-Penguin Classics u <l-m>sal-1974</l-m> kien intebagħ <l-m>tmien darbiet</l-m>. Montebello mexa <l-m>mat-traduzzjoni</l-m> tagħha <l-m>biex iżomm</l-m> qrib kemm jista’ <l-m>jkun tal-espressjoni</l-m> u <l-m>l-intenzjoni</l-m> tal-kittieba Sumeri u <l-m>Akkadin li</l-m> fasslu <l-m>dan ix-xogħol</l-m> fl-Iraq <l-m>tal-Qedem</l-m>. <l-m>Fil-korrispondenza</l-m> tiegħu ma’ Sanders, Montebello <l-m>kien għarrafha</l-m> li se jaqleb <l-m>l-għemejjel</l-m> ta’ Gilgamex <l-m>għall-Malti</l-m>, u milli <l-m>jidher fit-tweġiba</l-m> tagħha, <l-m>kien għaddielha</l-m> xi tagħrif <l-m>dwar il-lingwa</l-m> Maltija u <l-m>l-profil</l-m> Semitiku tagħha. <l-m>Fil-fatt</l-m>, <l-m>Sanders irrispondiet</l-m> bi kliemu stess, milli jidher, kliem li hu uża <l-m>fid-daħla</l-m> tal-ktieb: “<l-m>It is</l-m> particularly <l-m>good that</l-m> it <l-m>should make</l-m> the <l-m>return trip</l-m> ‘home,’ <l-m>as it</l-m> were, to <l-m>another semitic</l-m> language, <l-m>and such</l-m> an interesting one.<span class="pullsemi">”</span></p>
<p><l-m>L-idea</l-m> li Gilgamex isib ruħu f’daru <l-m>fil-kultura</l-m> u <l-m>l-lingwa</l-m> Maltija ma <l-m>bdietx b</l-m>’Montebello. <l-m>Bejn l-1899</l-m> u <l-m>l-1915</l-m> Alfons Maria Galea ppubblika sensiela <l-m>bl-isem</l-m> <em>Kotba <l-m>tal-Mogħdija</l-m> taż-Żmien</em>. <l-m>Fl-1913</l-m> kien ħareġ <l-m>in-numru</l-m> 130 ta’ <l-m>din is-sensiela</l-m> bl-isem <em>Kif <l-m>l-Għerf</l-m> tal-Kangħanin <l-m>Tnissel fil-Griegi</l-m></em>, miktub <l-m>minn F</l-m>. Calleja “<l-m>tal-Alġier</l-m>”<span class="pull">.</span> Kemm <l-m>kienet tajba</l-m> t-tixrida ta’ <l-m>dan il-ktieb</l-m> ma <l-m>tantx huwa</l-m> ċar; li nafu hu li ma <l-m>kienx hawn</l-m> ħafna kopji <l-m>għall-bejgħ</l-m> għax Calleja <l-m>kien ħallas</l-m> għall-pubblikazzjoni <l-m>minn butu</l-m>. B’hekk, <l-m>id-drittijiet</l-m> tal-awtur ġew f’idejh u <l-m>l-kotba</l-m> kien ħadhom kważi kollha għalih, ħlief xi 500 li ħalla <l-m>għall-bejgħ</l-m>. Galea <l-m>kien insista</l-m> li <l-m>min irid</l-m> iġemma’ <l-m>n-numri</l-m> kollha ma jinfardulux. (Dawn <l-m>il-volumi</l-m> kienu popolari <l-m>immens u</l-m> wħud <l-m>mill-iktar</l-m> popolari fosthom inbiegħu minnhom sa 5 000 kopja.) Diġà, f’<l-m>din il-pubblikazzjoni</l-m> bikrija, Calleja <l-m>kien beda</l-m> diskors kritiku <l-m>dwar il-protagoniżmu</l-m> tal-kulturi Griegi u Rumani qodma <l-m>fid-diskors</l-m> tal-wirt kulturali <l-m>tal-Punent</l-m>, kritika li <l-m>sal-lum</l-m> il-ġurnata għadha <l-m>mhux biss</l-m> rilevanti iżda <l-m>wkoll irriżolta</l-m>.</p>
<p><l-m>Dan ta</l-m>’ Calleja ma <l-m>kienx diskors</l-m> politikament jew kulturalment newtrali. Wara <l-m>l-idea</l-m> tat-tfittxija <l-m>għall-identità</l-m> Maltija <l-m>fost il-frammenti</l-m> mnaqqxin <l-m>bil-kitbiet</l-m> tal-Kangħanin u <l-m>l-Mesopotamiċi</l-m>, <l-m>kien hemm</l-m> ix-xaqlib politiku li informa <l-m>l-kostruzzjoni</l-m> tal-identità. Fuq naħa <l-m>kien hemm</l-m> nies <l-m>bħal Fortunato</l-m> Mizzi li kienu ilhom isostnu li <l-m>l-Maltin</l-m> kienu Taljani bħala razza u li <l-m>t-tagħlim</l-m> tat-Taljan seta’ <l-m>jwassal biex</l-m> il-Maltin jagħrfu lilhom infushom, u b’hekk iwarrbu <l-m>l-lingwa</l-m> Maltija li għalihom kellha wisq <l-m>wirt Għarbi</l-m>, u jwarrbu <l-m>wkoll il-lingwa</l-m> Ingliża <l-m>biex irażżnu</l-m> l-ħakma imperjalista fuq <l-m>il-gżira</l-m>. Fuq <l-m>in-naħa</l-m> l-oħra <l-m>kien hemm</l-m> dawk, <l-m>bħal Sigismondo</l-m> Savona, li kienu kontra <l-m>l-idea</l-m> tal-identità Taljana <l-m>tal-Maltin</l-m>. <l-m>Fl-1880</l-m>, jiġifieri sena wara li Savona bagħat <l-m>ir-rakkomandazzjonijiet</l-m> tiegħu <l-m>lill-għalliema</l-m> biex jibdew <l-m>il-lezzjonijiet</l-m> tal-qari <l-m>bil-Malti</l-m> fl-iskejjel, twaqqfet <l-m>ix-Xirka</l-m> Xemia — “Società Semitica” — bl-ideat tagħha <l-m>għall-ortografija</l-m> fonetika <l-m>tal-Malti</l-m> (b’<l-m>tibdil fejn</l-m>, pereżempju, <l-m>il-“j</l-m>” <l-m>ħadet post</l-m> il-“g” u allura “giolgiol” ta’ dari <l-m>kienet saret</l-m> “joljol”). Annetto A. Caruana, <l-m>id-Direttur</l-m> tal-Edukazzjoni li ħa <l-m>post Savona</l-m>, neħħa <l-m>din l-ortografija</l-m> fl-1888 <l-m>biex jerġa</l-m>’ jpoġġi <l-m>l-alfabett</l-m> tal-Accademia Filologica Maltese, li b’hekk reġa’ ġie bħalma <l-m>kien daħal</l-m> għal <l-m>ftit fl-1882</l-m>. <l-m>Dan kollu</l-m>, però, <l-m>kien qed</l-m> isir bħala <l-m>sforz biex</l-m> it-tagħlim jimxi <l-m>wkoll lejn</l-m> dawk <l-m>tal-klassijiet</l-m> “baxxi”<span class="pull">.</span> F’rapporti <l-m>dwar iċ-ċensiment</l-m> tal-1891, Napuljun Tagliaferro sejjaħ <l-m>il-Malti</l-m> “a semitic <l-m>dialect intermixed</l-m> with thousands of <l-m>words of</l-m> aryan origin”<span class="pull">.</span> F’<l-m>din it-taqtigħa</l-m>, Calleja <l-m>kien poġġa</l-m> ruħu fuq <l-m>ix-xaqliba</l-m> tal-Malti Semitiku, u b’hekk beda jħares <l-m>lejn il-Lvant</l-m> Nofsani <l-m>biex isib</l-m> il-wirt li minnu setgħet tinbena identità Semitika storika <l-m>għall-poplu</l-m> Malti u <l-m>l-ilsien</l-m> tiegħu. </p>
<p>Calleja <l-m>ħares lejn</l-m> in-narrattivi <l-m>tal-Punent</l-m> dwar <l-m>l-eqdem</l-m> kulturi u sab ruħu wiċċ imb wiċċ <l-m>mad-diskors</l-m> li <l-m>jmidd il-Griegi</l-m> u <l-m>r-Rumani</l-m> fuq <l-m>l-eqdem</l-m> saffi ta’ kultura u lingwa. Tenna <l-m>wkoll li</l-m> għalkemm <l-m>il-kultura</l-m> tal-Kangħanin <l-m>kienet ħafna</l-m> eqdem <l-m>minn dik</l-m> tal-Griegi u <l-m>r-Rumani</l-m>, u li <l-m>l-mera</l-m> tagħha “<l-m>kienet tlellex</l-m> minn <l-m>kull dija</l-m> miż-żminijiet <l-m>l-aktar</l-m> imbiegħda,<span class="pullsemi">”</span> <l-m>ftit huma</l-m> dawk li kellhom xi tagħrif dwarha. Huwa <l-m>lment li</l-m> għadu jinstema’ <l-m>sal-lum</l-m>, saħansitra f’<l-m>kitbiet Assirjoloġiċi</l-m> tas-seklu 21, <l-m>fejn storiċi</l-m> tal-Iraq <l-m>tal-Qedem</l-m> li jistudjaw <l-m>il-kulturi</l-m> Kunejformi <l-m>spiss jikxfu</l-m> l-ossessjoni mqarrqa <l-m>bil-klassiċiżmu</l-m> Grieg bħala <l-m>l-ġenesi</l-m> tal-istorja <l-m>tal-kulturi</l-m> tal-Punent. F’<l-m>dawn l-istrutturi</l-m> ta’ ħsieb, <l-m>il-Griegi</l-m> tal-qedem ma kellhom <l-m>l-ebda</l-m> wirt <l-m>mill-Mesopotamja</l-m> iżda kienu huma li bdew <l-m>l-espressjonijiet</l-m> kulturali li fuqhom inbena <l-m>l-prodott</l-m> artistiku, letterarju, xjentifiku, eċċ. li għandna magħna llum. <l-m>Mhux dejjem</l-m> ċar jekk <l-m>dan kienx</l-m> sforz ovvju u konxju <l-m>biex jitħassar</l-m> il-wirt <l-m>tal-kulturi</l-m> Kunejformi <l-m>mill-istorja</l-m> tal-Punent. Seta’ <l-m>kien riżultat</l-m> tal-għażż f’wiċċ <l-m>il-kumplessità</l-m> tal-lingwa Akkadija, kif <l-m>ukoll sforz</l-m> in-nuqqas ta’ metodi li bihom jeżaminaw <l-m>l-ikonografija</l-m> preklassika <l-m>tal-Babilonja</l-m> u <l-m>l-Assirja</l-m>. <l-m>Dan ħalla</l-m> lil ċerti <l-m>Maltin li</l-m> xtaqu jifhmu <l-m>l-isfond</l-m> Semitiku tagħhom, ċjoè <l-m>l-isfond</l-m> Semitiku pre-Iżlamiku, iltiema kulturali. U <l-m>lanqas setgħu</l-m> jduru <l-m>lejn studjużi</l-m> Għarab <l-m>għax dawn</l-m> ftit li <l-m>xejn kellhom</l-m> ħajra jagħtu attenzjoni akkademika jew intellettwali <l-m>lill-fdalijiet</l-m> pre-Iżlamiċi. Huwa f’<l-m>dan il-kuntest</l-m> li kliem <l-m>bħal dak</l-m> ta’ Calleja <l-m>jġorr iktar</l-m> piż u jkollu <l-m>iktar reżonanza</l-m>. Calleja kiteb <l-m>dan waqt</l-m> li <l-m>l-identità</l-m> Maltija <l-m>kienet għadha</l-m> qed tissawwar, u fi <l-m>żmien fejn</l-m>, <l-m>biex issawwar</l-m> l-identità ta’ ġens, <l-m>ridt iddur</l-m> lejn <l-m>il-passat</l-m> u tiskava <l-m>kull espressjoni</l-m> biex tikxef <l-m>il-kontinwità</l-m>. </p>
<p>Calleja, <l-m>bħal studjużi</l-m> u kittieba oħrajn <l-m>fil-bidu</l-m> tas-seklu għoxrin f’Malta u fi bnadi oħra, <l-m>ftit li</l-m> xejn kellu pubblikazzjonijiet li seta’ jikkonsulta <l-m>dwar ix-xogħol</l-m> li <l-m>kien qed</l-m> isir kemm fuq skavi arkeoloġiċi <l-m>fl-Iraq</l-m> u <l-m>l-inħawi</l-m> tiegħu, kif <l-m>ukoll f</l-m>’xogħol filoloġiku ta’ tgħaqqid u traduzzjoni. Ħafna <l-m>mill-isforz</l-m> li <l-m>kien sar</l-m> minn <l-m>nofs is-seklu</l-m> dsatax <l-m>sal-bidu</l-m> tas-seklu għoxrin <l-m>kien dak</l-m> ta’ <l-m>tfittix fil-biċċiet</l-m> ta’ madum <l-m>tal-fuħħar</l-m> għal <l-m>siltiet jew</l-m> ismijiet li kienu jinġiebu <l-m>fil-Bibbja</l-m>. <l-m>L-Assirjoloġija</l-m> kienet għadha suġġett bla definizzjoni ċara. Ħafna <l-m>mix-xogħol</l-m> li <l-m>kien qed</l-m> isir <l-m>kien qed</l-m> jintuża <l-m>biex jintwera</l-m>, kważi xjentifikament, li <l-m>l-Bibbja</l-m> ma <l-m>kinitx ħrafa</l-m> iżda li <l-m>l-artijiet</l-m> u <l-m>n-nies</l-m> imsemmija setgħu jiġu kkorroborati, kemm ma’ fdalijiet <l-m>bħal dawk</l-m> tal-belt ta’ Ninwè u ta’ Nimrud, kif <l-m>ukoll ma</l-m>’ <l-m>kitbiet Kunejformi</l-m> li jsemmu persunaġġi <l-m>bħar-Re</l-m> Senakkerib. <l-m>Fl-istess</l-m> ħin, <l-m>il-Louvre</l-m> Pariġi u <l-m>l-British</l-m> Museum Londra kienu <l-m>qed jibnu</l-m> l-kollezzjonijiet u <l-m>l-identità</l-m> tagħhom bħala repożitorji ta’ materjalità universali, u ħafna <l-m>mis-sejbiet</l-m> ittieħdu <l-m>lejn dawn</l-m> il-bliet minnufih. <l-m>Peress li</l-m> t-tellieqa <l-m>għall-iktar</l-m> sejbiet spettakolari seħħet b’regħba u għaġla, u <l-m>peress li</l-m> l-antikwarjat ma <l-m>kienx għadu</l-m> żviluppa f’arkeoloġija xjentifika msawra fuq <l-m>l-istratigrafija</l-m>, <l-m>il-kuntest</l-m> ta’ ħafna <l-m>mis-sejbiet</l-m> ma <l-m>ġiex ippreservat;</l-m> mingħajr <l-m>il-kuntest</l-m>, <l-m>is-sejba</l-m> ftit li <l-m>xejn trendi</l-m> informazzjoni utli <l-m>għat-tifsir</l-m> tagħha. <l-m>Il-filoloġija</l-m>, b’hekk, ingħatat <l-m>post ewlieni</l-m> fl-Assirjoloġija minħabba <l-m>l-fatt</l-m> li <l-m>dawn il-frammenti</l-m> setgħu jiġu studjati <l-m>għall-aspetti</l-m> lingwistiċi tagħhom. <l-m>Fl-ewwel</l-m> deċennji <l-m>tal-Assirjoloġija</l-m> ftit li <l-m>xejn seta</l-m>’ <l-m>jkun magħruf</l-m> dwar <l-m>il-kuntest</l-m> tal-produzzjoni ta’ <l-m>dawn it-testi</l-m> li kienu <l-m>qed jinbeżqu</l-m> mill-art nixxiefa <l-m>tal-Iraq</l-m> eluf ta’ <l-m>snin wara</l-m> li nkitbu.</p>
<p><l-m>Fost dawn</l-m> il-frammenti, <l-m>fl-1872</l-m>, reġa’ tfaċċa, <l-m>għall-ewwel</l-m> darba wara eluf ta’ snin, Gilgamex fi ġrajja minquxa fuq biċċiet ta’ fuħħar.</p>
<p class="break"><span class="initial"><span class="dropcap drop-G">G</span>ilgamex</span> huwa <l-m>x’aktarx</l-m> l-uniku persunaġġ <l-m>mil-letteratura</l-m> tal-Lvant Nofsani Qadim li huwa magħruf fuq <l-m>livell popolari</l-m>. <l-m>Fil-fatt</l-m>, ħafna għandhom <l-m>l-impressjoni</l-m> li <l-m>l-Gilgamex</l-m> huwa <l-m>l-uniku</l-m> xogħol letterarju li <l-m>qatt inkiteb</l-m> jew li nafu bih <l-m>mid-dinja</l-m> tal-Mesopotamja. Ħafna <l-m>mill-ftit</l-m> Assirjologi li <l-m>hawn fid-dinja</l-m> jersqu <l-m>lejn l-istudju</l-m> tal-Mesopotamja minħabba Gilgamex, <l-m>spiss biex</l-m> jaqraw <l-m>il-ġrajjiet</l-m> tiegħu <l-m>bl-Akkadi</l-m>, <l-m>għax din</l-m> il-lingwa tħaddan <l-m>id-djaletti</l-m> tal-Assirja u <l-m>l-Babilonja</l-m>. Ħafna huma dawk li jaħsbu li <l-m>l-ġrajja</l-m> nstabet kollha, li għandna llum <l-m>kull framment</l-m> li hemm <l-m>bżonn biex</l-m> ngħaqqdu <l-m>t-tifrik</l-m> flimkien u naqraw <l-m>il-Gilgamex</l-m> mingħajr lakuni u interruzzjonijiet. Fortunatament, <l-m>dan mhux</l-m> minnu u minħabba dan, <l-m>il-Gilgamex</l-m> m’għandux <l-m>it-toqol</l-m>, u forsi <l-m>l-għeja</l-m>, li għandhom <l-m>stejjer Griegi</l-m> bħall-Ilijade u <l-m>l-Odissea</l-m>, li ma ntesew qatt, li <l-m>qatt ma</l-m> kellhom <l-m>il-bżonn</l-m> li jiġu misjuba u mgħaqqda, li <l-m>minn dejjem</l-m> inqraw u ġew studjati u li llum jiġu għandna <l-m>mhux biss</l-m> bħala <l-m>stejjer imma</l-m> wkoll bħala fenomeni kumplessi ta’ riċezzjoni. Biss, għalkemm <l-m>il-Gilgamex</l-m> għandu storja ta’ riċezzjoni qasira meta mqabbla ma’ <l-m>tal-klassiċi</l-m> Griegi jew Rumani, <l-m>qabel għeb</l-m> fil-qedem kellu ħajja twila ferm. <l-m>Fil-fatt</l-m>, sakemm <l-m>wasal fil-verżjoni</l-m> l-iktar magħrufa, jiġifieri dik <l-m>bil-Babilonjan</l-m> Standard, kellu ġrajja ta’ riċezzjoni kumplessa ħafna, b’ħafna varjanti <l-m>tar-rakkont</l-m> u verżjonijiet f’<l-m>minn tal-inqas</l-m> erba’ lingwi u bosta djaletti. </p>
<p><l-m>Il-Gilgamex</l-m> mhuwiex <l-m>biss storja</l-m> iżda huwa <l-m>wkoll artefatt;</l-m> primarjament huwa materja arkeoloġika. <l-m>Il-kitba</l-m> fil-Mesopotamja <l-m>bdiet f</l-m>’nofs <l-m>ir-raba</l-m>’ millennju <l-m>Qabel l-Era</l-m> Komuni <l-m>biex taqdi</l-m> eżiġenzi ekonomiċi. Jiġifieri <l-m>biex iżżomm</l-m> bil-miktub — timmaterjalizza — tranżazzjoniijiet <l-m>bejn aġenti</l-m> agrarji <l-m>rigward djun</l-m> u kummerċ agrikolu jew <l-m>biex iżżomm</l-m> rekord ta’ dak li ngħata <l-m>lit-tempju</l-m> u mingħand min. <l-m>Dan biex</l-m> l-applikanti u <l-m>l-benefiċjarji</l-m> ta’ kontijiet ikollhom memorja <l-m>tat-tranżazzjoni</l-m>. <l-m>Dawn it-tranżazzjonijiet</l-m> tniżżlu fuq biċċiet ta’ fuħħar magħġun f’forma ta’ maduma li toqgħod <l-m>fil-pala</l-m> tal-id, u li <l-m>l-wiċċ</l-m> u <l-m>t-taħt</l-m> tagħha kienu llixxati <l-m>biex joħolqu</l-m> spazju <l-m>fejn setgħu</l-m> jiġu minquxa <l-m>s-sinjali</l-m> li llum insejħu Kunejformi. Eluf fuq eluf <l-m>minn dawn</l-m> il-madumiet żgħar <l-m>tat-tafal</l-m> illum għadhom ġo repożitorji ta’ mużewijiet u libreriji mxerrdin <l-m>mad-dinja</l-m> kollha jistennew li jiġu tradotti <l-m>fil-lingwi</l-m> moderni tagħna. </p>
<p><l-m>L-ewwel</l-m> lingwa li <l-m>ġiet miktuba</l-m> bit-tinqix Kunejformi <l-m>kienet is-Sumeru;</l-m> iżda meta daħlu <l-m>l-Iraq</l-m> l-ewwel <l-m>nies li</l-m> kienu jitkellmu <l-m>l-ilsien</l-m> Semitiku (l-Akkadi) intebħu <l-m>mill-ewwel</l-m> bl-użu <l-m>tat-teknoloġija</l-m> tal-kitba u bdew jużaw <l-m>is-sinjali</l-m> Kunejformi <l-m>biex jiktbu</l-m> l-ilsien tagħhom. Għalkemm <l-m>kienet sistema</l-m> ta’ kitba li ma <l-m>kinitx żviluppata</l-m> biex taqdi <l-m>l-bżonnijiet</l-m> ta’ <l-m>lsien u</l-m> ħsieb Semitiku, <l-m>il-Kunejformi </l-m>— bħal pereżempju <l-m>l-kitba</l-m> Latina li tintuża <l-m>biex jinkitbu</l-m> lingwi differenti <l-m>bħall-Franċiż</l-m>, <l-m>l-Ingliż</l-m>, <l-m>il-Finlandiż</l-m>, eċċ. — ġiet adattata <l-m>għal dan</l-m> il-bżonn u <l-m>tul il-kronoloġija</l-m> sħiħa <l-m>bejn ir-raba</l-m>’ millennju QEK u <l-m>l-ewwel</l-m> għexieren ta’ <l-m>snin tal-Era</l-m> Komuni, <l-m>l-Akkadi</l-m> kien għadu <l-m>qed jinkiteb</l-m> b’<l-m>din it-teknoloġija</l-m>. <l-m>Kull maduma</l-m> tal-fuħħar li fuqha hemm <l-m>il-kitba</l-m> Kunejformi hija artefatt u ġeneralment tiġi meqjusa tali <l-m>minn kull</l-m> Assirjologu. Ġeneralment fuq <l-m>kull eżemplar</l-m> jitniżżlu wkoll, b’linka sewda u kitba kważi mikroskopika, <l-m>tags bħan-numru</l-m> fil-mużew, eċċ.</p>
<p>F’<l-m>nofs is-seklu</l-m> dsatax, meta <l-m>l-Iraq</l-m> kienet miżgħuda b’residenti <l-m>mill-Imperu</l-m> Ottoman, kif <l-m>ukoll ambaxxaturi</l-m>, esploraturi, merkanti, u spiji Franċiżi u Ingliżi, <l-m>fl-Ewropa</l-m>, <l-m>il-British</l-m> Museum u <l-m>l-Louvre</l-m> kienu f’tellieqa ma’ <l-m>xulxin biex</l-m> jgħammru <l-m>l-eżibizzjonijiet</l-m> universali tagħhom. Fosthom, <l-m>fl-Iraq</l-m> kien hemm <l-m>Paul-Émil</l-m> Botta, Franċiż, u <l-m>Austin Henry</l-m> Layard, Ingliż. <l-m>L-interess</l-m> tagħhom li jsibu <l-m>d-dinja</l-m> tal-Bibbja mmaterjalizzata <l-m>fil-fdalijiet</l-m> moħbija <l-m>taħt saffi</l-m> ta’ terrapien wassalhom <l-m>biex jibdew</l-m> iħaffru. Ngħidu jħaffru <l-m>iktar milli</l-m> jiskavaw għax, kif għedna, <l-m>l-arkeoloġija</l-m> kienet <l-m>iktar antikwarjaniżmu</l-m> qabel <l-m>bdiet tuża</l-m> metodi xjentifiċi u stratigrafiċi. <l-m>It-tnejn</l-m> li huma żvelaw <l-m>il-bliet</l-m> ta’ imperi qodma, <l-m>bħal Ninwè</l-m> u Khorsabad, u kkonfermaw li <l-m>għall-inqas</l-m> partijiet <l-m>mill-istejjer</l-m> bibliċi kellhom bażi storika. <l-m>Is-sejbiet</l-m> fil-palazzi <l-m>tal-Imperi</l-m> ntbagħtu <l-m>biex jimlew</l-m> is-swali <l-m>tal-mużewijiet</l-m> tal-Punent bħala wirja <l-m>tal-intrapriża</l-m> kolonjali, speċi ta’ introjtu kulturali ġustifikat għaliex <l-m>il-poplu</l-m> tal-Lvant Nofsani, <l-m>fl-immaġinarju</l-m> kolonjalista, ma kellu ebda ħajra li japprezza <l-m>l-materjalità</l-m> taċ-ċiviltajiet qodma. <l-m>Din il-ġustifikazzjoni</l-m> ta’ serq ta’ patrimonju estendiet <l-m>għal dik</l-m> imxerrda <l-m>minn istituzzjonijiet</l-m> Brittaniċi u Franċiżi li għadhom jgħidu li <l-m>l-esibizzjonijiet</l-m> tagħhom huma universali, li <l-m>l-impatt</l-m> iġġenerat <l-m>minn wirjiet</l-m> ġo <l-m>bliet ċentrali</l-m> huwa ħafna <l-m>ikbar milli</l-m> kieku <l-m>l-artefatti</l-m> baqgħu <l-m>fil-pajjiż</l-m> oriġinali, u li <l-m>qed jinżammu</l-m> ’<l-m>l bogħod</l-m> minn perikli ta’ gwerra u f’ambjenti klimatiċi <l-m>tajbin għall-preservazzjoni</l-m>. <l-m>Il-madum</l-m> tat-tafal <l-m>bil-kitbiet</l-m> Kunejformi, kif <l-m>ukoll id-dekorazzjonijiet</l-m> ta’ bassoriljev u materjalità oħra, huma miżmuma flimkien u jikkostitwixxu <l-m>s-sorsi</l-m> primarji li minnhom <l-m>l-Assirjologi</l-m> jiktbu <l-m>l-istorja</l-m> tal-Mesopotamja. Illum, <l-m>qed isiru</l-m> wkoll proġetti <l-m>biex ikun</l-m> hemm, <l-m>għall-inqas</l-m>, aċċessibbiltà online għalihom, xi <l-m>kultant dettaljata</l-m> ħafna kemm <l-m>rigward id-definizzjoni</l-m> ottika kif <l-m>ukoll rigward</l-m> referenzi <l-m>għal studji</l-m>.</p>
<p><l-m>Fost is-sejbiet</l-m> spettakolari ta’ <l-m>Layard kien</l-m> hemm <l-m>il-palazz</l-m> fit-Tramuntana taċ-ċittadella ta’ Kujunjik ġewwa Ninwè, ħarira ’<l-m>l bogħod</l-m> minn Mosul. <l-m>Dan il-palazz</l-m> kien irrinovah Axxurbanipal, <l-m>il-mexxej</l-m> tal-Assirja <l-m>fis-seklu</l-m> sebgħa QEK. Axxurbanipal huwa magħruf għaċ-ċikli viżivi <l-m>tal-kaċċa</l-m> rjali <l-m>tal-iljuni</l-m> ġol-arena <l-m>fil-belt</l-m> ta’ Ninwè. Huwa ma <l-m>kienx magħżul</l-m> biex <l-m>isir re;</l-m> kien intbagħat jistudja <l-m>biex isir</l-m> qassis <l-m>fit-tempju</l-m> ta’ Nabu, <l-m>l-alla</l-m> tal-kitba <l-m>fil-Panteon</l-m> Assirjan. Għalkemm <l-m>mhux magħruf</l-m> eżattament għaliex, Axxurbanipal kellu <l-m>l-ambizzjoni</l-m> li jgħaqqad librerija sħiħa <l-m>bil-kitbiet</l-m> tal-istudjużi ta’ żmienu u ta’ dawk li fi żmienu kienu diġà saru “klassiċi”<span class="pull">.</span> Insibu <l-m>wkoll istruzzjonijiet</l-m> mibgħuta <l-m>lill-aġenti</l-m> tiegħu <l-m>biex isibulu</l-m> testi rari ħafna u li ma <l-m>kienx hemm</l-m> għadd <l-m>kbir ta</l-m>’ eżemplari tagħhom. <l-m>Dawn l-aġenti</l-m> kienu speċjalizzati, iduru <l-m>bejn belt</l-m> u oħra jqallbu <l-m>fost il-kollezzjonijiet</l-m> ta’ kitbiet. <l-m>Mis-sebgħinijiet</l-m> ’<l-m>l hawn</l-m>, <l-m>fl-Assirjoloġija</l-m> nsejħu <l-m>din il-kollezzjoni</l-m> “<l-m>il-librerija</l-m> ta’ Axxurbanipal,<span class="pullsemi">”</span> però għandna nżommu f’moħħna li dak <l-m>iż-żmien</l-m> dawn <l-m>il-kitbiet</l-m> kienu miżmuma f’bosta postijiet imxerrdin <l-m>mal-belt</l-m> u <l-m>mhux f</l-m>’repożitorju wieħed. Li <l-m>l-kitba</l-m> kienet ta’ preġju <l-m>kbir nafuh</l-m> mill-organizzazzjoni <l-m>tat-Tempju</l-m> ta’ Nabu <l-m>fil-belt</l-m> Assirjana ta’ Nimrud, iċ-ċentru <l-m>tal-kultura</l-m> Assirjana <l-m>fis-seklu</l-m> tmienja QEK u li baqgħet waħda <l-m>mill-bliet</l-m> ta’ kultura għolja <l-m>tul l-epoka</l-m> Assirjana kollha. <l-m>Fin-naħa</l-m> tan-Nofsinhar <l-m>tal-kumpless</l-m> tat-Tempju, fuq <l-m>ix-xaqliba</l-m> tal-Punent, instabu żewġ kappelli, waħda ta’ Nabu u <l-m>l-oħra</l-m> ta’ Taxmetu, <l-m>il-konsorti</l-m> tiegħu. <l-m>Il-bibien</l-m> ta’ <l-m>dawn il-kappelli</l-m> kienu jħarsu <l-m>lejn il-Punent</l-m> u jagħtu <l-m>għal fuq</l-m> bitħa interna mikxufa u mdawla. Fuq <l-m>din ix-xaqliba</l-m> nstabu <l-m>kmamar mgħammra</l-m> b’attrezzi <l-m>għall-preparazzjoni</l-m> tal-madum <l-m>għall-kitba</l-m> u <l-m>xkaffar mimlija</l-m> madum b’<l-m>kitbiet ta</l-m>’ <l-m>kull ġeneru</l-m>. Kamra minnhom <l-m>l-esploraturi</l-m> Brittaniċi sejħulha “<l-m>Tablet Room</l-m>”<span class="pull">,</span> għaliex fiha nstab numru sostanzjali ta’ madum imnaqqax <l-m>bil-kitba</l-m>. B’hekk, <l-m>l-alla</l-m> tal-kitba Nabu <l-m>mill-kappella</l-m> tiegħu <l-m>kien iżomm</l-m> għajnejh fuq <l-m>il-kittieba</l-m> u fuq iċ-ċentru <l-m>tal-kitba</l-m> ġewwa <l-m>l-belt</l-m> ta’ Nimrud. </p>
<p>Wieħed <l-m>minn dawn</l-m> il-kittieba nafu ismu. Għalkemm ħafna <l-m>mill-kitbiet</l-m> tal-Mesopotamja huma anonimi, meta <l-m>l-kultura</l-m> tal-Assirja <l-m>kienet waslet</l-m> fi <l-m>żmien ta</l-m>’ produzzjoni kulturali ta’ <l-m>livell u</l-m> ta’ kwantità għoljin ħafna, bosta <l-m>mill-ħassieba</l-m> u <l-m>l-istudjużi</l-m> ta’ dak <l-m>iż-żmien</l-m> bdew jagħtu <l-m>kas tal-persunaġġ</l-m> wara <l-m>l-kitba</l-m>, jiġifieri <l-m>l-kittieb</l-m> bħala awtur. F’wieħed <l-m>mill-katalgi</l-m> fil-librerija ta’ Axxurbanipal, li fihom <l-m>l-istudjużi</l-m> attribwixxew kittieba partikolari <l-m>għal xogħlijiet</l-m> magħrufa, hemm imniżżel <l-m>il-kittieb</l-m> tal-Gilgamex bħala <l-m>Sin-leqi-unnenni</l-m>. F’<l-m>dan il-kuntest</l-m>, però, għadu <l-m>mhux ċert</l-m> kemm <l-m>mill-kontenut</l-m> tal-ġrajja huwa miktub <l-m>minn Sin-leqi-unnenni</l-m> nnifsu, u kemm huwa <l-m>fil-fatt</l-m> għadd ta’ ġrajjiet ikkupjati u miġburin minnu.</p>
<p class="break"><span class="initial"><span class="dropcap drop-I">I</span><l-m>l-Gilgamex</l-m></span> <l-m>daħal lura</l-m> fix-xena kulturali Semitika <l-m>fis-seklu</l-m> għoxrin, eżattament bħala parti <l-m>mill-impetu</l-m> modernista <l-m>tas-sittinijiet</l-m>. F’<l-m>dan il-moviment</l-m>, <l-m>il-passat</l-m>, kif <l-m>ukoll it-tfittxija</l-m> tiegħu, servew ta’ <l-m>punt ta</l-m>’ riferiment li minnu baqa’ ġej <l-m>kollox lejna</l-m> “b’kontinwità splussiva”<span class="pull">,</span> fi kliem Taha <l-m>Yasin Ramadan</l-m>, <l-m>il-Prim</l-m> Ministru <l-m>tal-Iraq</l-m>. F’<l-m>dan iż-żmien</l-m> tfaċċat <l-m>fix-xena</l-m> letterarja <l-m>t-traduzzjoni</l-m> tal-Gilgamex <l-m>fl-Għarbi</l-m>. <l-m>L-artist</l-m> modernista Dia <l-m>al-Azzawi</l-m> kellu interess <l-m>kbir fil-Gilgamex;</l-m> fil-fatt <l-m>al-Azzawi</l-m> kien <l-m>l-illustratur</l-m> tat-tieni edizzjoni <l-m>tal-Gilgamex</l-m> ta’ Taha <l-m>Baqir fl-1965</l-m>. Baqir, li <l-m>għal żmien</l-m> kien <l-m>il-kuratur</l-m> tal-Mużew Nazzjonali <l-m>tal-Iraq</l-m>, <l-m>kien Assirjologu</l-m> u arkeologu. Bħala arkeologu <l-m>kien magħruf</l-m> għas-sejba tiegħu ta’ <l-m>corpus ta</l-m>’ liġijiet <l-m>minn Eshnunna</l-m> ġo <l-m>Tell Abu</l-m> Harmal, <l-m>viċin tal-belt</l-m> ta’ Baghdad. <l-m>Baqir kien</l-m> kapaċi ferm jittraduċi <l-m>mill-kitba</l-m> Kunejformi Akkadija. <l-m>Fil-fatt</l-m>, ittraduċa <l-m>l-Gilgamex</l-m> darbtejn, darba <l-m>fil-ħamsinijiet</l-m> mill-Ingliż u <l-m>t-tieni</l-m> darba <l-m>mill-oriġinali</l-m> fl-1965. </p>
<p><l-m>Ftit wara</l-m> l-kolp militari ta’ Lulju <l-m>tal-1968</l-m>, <l-m>il-Partit</l-m> Ba’ath <l-m>Iraqqin beda</l-m> juri interess <l-m>fil-kulturi</l-m> qodma <l-m>tal-Mesopotamja</l-m>, ċjoè, <l-m>fil-kulturi</l-m> Semitiċi qodma. <l-m>Għall-bidu</l-m> dan <l-m>l-interess</l-m> kien purament, jew primarjament, kulturali, pereżempju f’festivals li fihom bdew jittellgħu verżjonijiet moderni <l-m>tar-riti</l-m> Akkadin <l-m>tar-rebbiegħa</l-m>. <l-m>L-interess</l-m> fil-politika <l-m>tal-popli</l-m> Semitiċi <l-m>tal-Qedem</l-m> ġie wara. Għalkemm hemm <l-m>min isostni</l-m> li <l-m>l-interess</l-m> kien immedjatament ħafna <l-m>iktar fil-fond</l-m> minn hekk, donnhom esprimewh <l-m>biss bħala</l-m> manifestazzjoni kulturali <l-m>sabiex ma</l-m> jitqajmux kontroversji jew <l-m>biex ma</l-m> titqanqalx oppożizzjoni, kemm interna kif <l-m>ukoll minn</l-m> partiti u mexxejja <l-m>pan-Arabisti</l-m> oħrajn. Hawnhekk insibu, pereżempju, interess qawwi <l-m>fit-tfittxija</l-m> għall-kontinwità speċjalment <l-m>fil-mużika</l-m>, <l-m>fl-arti</l-m> viżiva, kif <l-m>ukoll fl-istejjer</l-m>. Insibu <l-m>wkoll il-bini</l-m> tal-belt imġarrfa u mwaqqgħa <l-m>tal-Babilonja</l-m>. <l-m>Din ir-rikostruzzjoni</l-m> swiet ’<l-m>il fuq</l-m> minn 100 <l-m>miljun dollaru</l-m> li ntefqu <l-m>waqt li</l-m> l-Iraq <l-m>kien qiegħed</l-m> fi gwerra <l-m>mal-Iran;</l-m> spiża enormi iżda waħda li <l-m>l-Partit</l-m> Ba’ath <l-m>ried li</l-m> ssir <l-m>biex jinħoloq</l-m> ċentru ideoloġiku ta’ unità identitarja: <l-m>l-Iraqqini</l-m> magħqudin f’<l-m>passat wieħed</l-m>, <l-m>fil-belt</l-m> tal-Babilonja.</p>
<p><l-m>Fil-bidu</l-m> tas-sebgħinijiet, <l-m>l-Iraq</l-m> daħħal liġi <l-m>dwar il-patrimonju</l-m> antik li biha ma setgħetx tiġi esportata kultura materjali misjuba jew imneħħija <l-m>mir-radam</l-m>. <l-m>Fl-istess</l-m> ħin, <l-m>taħt ordnijiet</l-m> diretti <l-m>minn Saddam</l-m> Hussein, <l-m>l-ambaxxaturi</l-m> Iraqqini kienu mħarrġin <l-m>fid-diplomazija</l-m> kulturali <l-m>biex jippruvaw</l-m> ireġġgħu lura <l-m>lejn l-Iraq</l-m> l-artefatti Iraqqini <l-m>mill-mużewijiet</l-m> universali <l-m>fil-pajjiżi</l-m> tal-Punent. Saddam <l-m>Hussein stess</l-m> daħal f’negozjati <l-m>fejn il-kultura</l-m> tal-Mesopotamja <l-m>ħadet sehem</l-m> fit-trattati <l-m>tal-bejgħ</l-m> taż-żejt <l-m>lill-pajjiżi</l-m> tal-Punent. F’okkażjoni minnhom, <l-m>fil-fatt</l-m>, Saddam <l-m>Hussein ipprova</l-m> jistaqsi <l-m>għar-ripatrijazzjoni</l-m> tal-Kodiċi <l-m>tal-Ħammurabi</l-m> mil-Louvre bħala waħda <l-m>mill-kundizzjonijiet</l-m> fit-trattati <l-m>taż-żejt</l-m> ma’ Franza. Għalxejn.</p>
<p>F’<l-m>dan il-moviment</l-m> modernista <l-m>taħt l-umbrella</l-m> tal-Partit Ba’ath, <l-m>l-irkupru</l-m> tal-kulturi <l-m>tal-Mesopotamja</l-m> tal-Qedem <l-m>kien sar</l-m> kważi ħaġa ta’ kuljum u <l-m>kull sena</l-m> kien jikkulmina f’festival enormi <l-m>tal-mużika</l-m> internazzjonali <l-m>tal-Babilonja</l-m>. Hawnhekk, <l-m>fost siltiet</l-m> ta’ mużika miġjuba <l-m>minn pajjiżi</l-m> tal-Punent u drammi mnebbħin <l-m>minn stejjer</l-m> tal-mitoloġija Sumera u Akkadija, beda jinstema’ <l-m>r-rakkont</l-m> tal-Gilgamex. <l-m>Tant kien</l-m> ħerqan <l-m>il-Partit</l-m> Ba’ath li joħloq <l-m>din il-kontinwità</l-m> mal-qedem, <l-m>biex jgħaqqad</l-m> komunitajiet ta’ etniċità, lingwa, u <l-m>twemmin differenti</l-m> taħt identità waħda li, <l-m>kull min</l-m> għen u ħa sehem <l-m>fl-irkupru</l-m> tal-ewwel kulturi Semitiċi, kiseb <l-m>il-popolarità</l-m> u profitti enormi <l-m>fl-oqsma</l-m> professjonali. <l-m>X’aktarx</l-m> dan seħħ minħabba <l-m>l-fatt</l-m> li <l-m>ftit kienu</l-m> dawk <l-m>l-intellettwali</l-m> li għamlu kif <l-m>kien ilu</l-m> jgħidilhom <l-m>l-istat</l-m> sa <l-m>mit-tletinijiet</l-m>, jiġifieri li jagħrfu lilhom infushom bħala Għarab. B’hekk, <l-m>il-Partit</l-m> Ba’ath <l-m>għall-ewwel</l-m> ipprova kemm felaħ <l-m>biex iżomm</l-m> il-Qedem Mesopotamiku ’<l-m>l bogħod</l-m> biżżejjed <l-m>mill-identità</l-m> Għarbija. <l-m>Dan għaliex</l-m> ir-relazzjoni <l-m>bejn it-tnejn</l-m> setgħet <l-m>tkun diffiċli</l-m> tiġi stabbilita akkademikament. U għaldaqstant seta’ jintilef <l-m>l-għan</l-m> tal-kampanja politika <l-m>tal-Partit</l-m> li jgħaqqad <l-m>l-Għarab</l-m>, <l-m>il-Kurdi</l-m> u oħrajn. <l-m>Biex inkun</l-m> għedt kollox, <l-m>kien hemm</l-m> drabi meta <l-m>l-Partit</l-m> ipprova jagħti identità Għarbija <l-m>lill-popli</l-m> Semitiċi <l-m>tal-qedem</l-m>, anki <l-m>fil-bidu</l-m> tas-sittinijiet; però membri <l-m>tal-Partit</l-m> intebħu li <l-m>dan kien</l-m> se <l-m>jkun ta</l-m>’ <l-m>xkiel jekk</l-m> riedu li jilħqu <l-m>l-għan</l-m> li joħolqu identità waħda, partikolarment <l-m>fost l-Għarab</l-m> u <l-m>l-Kurdi </l-m>— identità Iraqqina! <l-m>Il-Partit</l-m> kien <l-m>iktar komdu</l-m> ġaladarba <l-m>kienet temmet</l-m> ir-rivolta Kurda <l-m>fl-1975</l-m>. </p>
<p><l-m>Il-Partit</l-m> Ba’ath irnexxielu jagħġen <l-m>l-identità</l-m> Għarbija <l-m>mal-ewwel</l-m> nies Semiti <l-m>tal-Mesopotamja</l-m> fl-aħħar <l-m>tas-sebgħinijiet;</l-m> f’daqqa waħda <l-m>l-ewwel</l-m> Semiti saru Għarab meta Saddam <l-m>Hussein fl-1977</l-m> laqqa’ <l-m>lill-membri</l-m> tal-Uffiċċju <l-m>tal-Informazzjoni</l-m> u ġegħelhom jagħtu ħarsa <l-m>mill-ġdid</l-m> lejn <l-m>l-istorja</l-m> tal-pajjiż <l-m>bl-għan</l-m> ewlieni li jagħrfu <l-m>l-ewwel</l-m> Semiti <l-m>tal-Mesopotamja</l-m> bħala Għarab. F’<l-m>dan il-kuntest</l-m>, bosta kienu dawk li appoġġjaw <l-m>din id-direzzjoni</l-m> politika, fosthom anki <l-m>l-arkeologu</l-m> Taha <l-m>Baqir li</l-m> stqarr li <l-m>l-isem</l-m> korrett ta’ <l-m>dawn l-ewwel</l-m> nies Semiti huwa Għarab. <l-m>Uħud komplew</l-m> jaraw lilhom infushom bħala werrieta <l-m>tal-benniena</l-m> taċ-ċiviltà, kif <l-m>kienet tissejjaħ</l-m> il-Mesopotamja dak <l-m>iż-żmien </l-m>— pajjiżi oħra kienu magħluqa <l-m>għal proġetti</l-m> arkeoloġiċi u allura, ħafna drabi, teknoloġiji qodma <l-m>bħall-kitba</l-m> kienu nstabu <l-m>biss ġol-Iraq</l-m>. Oħrajn żammew ma’ <l-m>din l-ideoloġija</l-m> billi internalizzaw <l-m>l-idea</l-m> li huma kienu <l-m>l-werrieta</l-m> kemm <l-m>tal-patrimonju</l-m> kif <l-m>ukoll tal-karatteristiċi</l-m> bijoloġiċi <l-m>tal-ewwel</l-m> popli <l-m>tal-Mesopotamja</l-m>, jiġifieri <l-m>mhux dawk</l-m> Semitiċi iżda Sumeri. B’<l-m>dan il-mod</l-m>, setgħu jagħrfu lilhom infushom bħala Iraqqini f’<l-m>dan il-qafas</l-m>. </p>
<p><l-m>Fis-sittinijiet</l-m> u <l-m>s-sebgħinijiet</l-m> kien hemm, voldieri, spinta sħiħa <l-m>biex din</l-m> l-idea ta’ kontinwità <l-m>bejn il-popli</l-m> tal-Mesopotamja u <l-m>l-Iraqqini</l-m> tal-lum tiġi mirquma sew kemm kulturalment kif <l-m>ukoll ideoloġikament</l-m>. <l-m>Fit-teatri</l-m> ta’ Baghdad, pereżempju, ittellgħu <l-m>minn tal-inqas</l-m> sitt drammi differenti li ttrattaw <l-m>il-kulturi</l-m> ta’ <l-m>Sumer u</l-m> tal-Babilonja. <l-m>L-iktar</l-m> importanti <l-m>fost dawn</l-m> id-drammi <l-m>kien hemm</l-m> il-Gilgamex li ttellgħet erba’ darbiet. <l-m>L-iktar</l-m> produzzjoni elaborata <l-m>kienet dik</l-m> li ttellgħet <l-m>fl-anfiteatru</l-m> Grieg ġewwa <l-m>l-Babilonja</l-m>. <l-m>Il-produzzjoni</l-m> kellha <l-m>minn tal-inqas</l-m> sittin <l-m>attur u</l-m> l-udjenza laħqet <l-m>l-elfejn</l-m> persuna, ħafna minnhom <l-m>nies mill-akkwati</l-m>. <l-m>Din il-produzzjoni</l-m> reġgħet ittellgħet <l-m>is-Sirja</l-m> fin-naqra <l-m>żmien ta</l-m>’ hena li gawdew flimkien <l-m>l-Iraq</l-m> u <l-m>s-Sirja</l-m> bejn <l-m>l-1978</l-m> u <l-m>l-1979</l-m>. </p>
<p><l-m>Il-wirt</l-m> tal-Mesopotamja <l-m>kien parti</l-m> mill-ideoloġija ta’ “watanija”<span class="pull">,</span> jiġifieri <l-m>l-idea</l-m> ta’ lealtà <l-m>lejn stat</l-m> Għarbi wieħed minflok rabta <l-m>pan-Arabika;</l-m> ovvjament, <l-m>dan ma</l-m> jfissirx li <l-m>l-poplu</l-m> Iraqqin m’għarafx lilu nnifsu bħala Għarbi; anzi! F’<l-m>dan il-kuntest</l-m> għaraf lilu nnifsu bħala <l-m>l-ħolqa</l-m> li tgħaqqad <l-m>l-Arabiżmu</l-m> mal-Iraq bikri: Assir, Babilonjan u saħansitra Sumer. Però, <l-m>id-dibattitu</l-m> kien imqajjem sew; nafu li <l-m>fil-ħdax-il</l-m> kungress <l-m>tal-kittieba</l-m> Għarab <l-m>tal-1977</l-m>, <l-m>Tarrad al-Qubaysi</l-m> kien qam <l-m>għall-kittieba</l-m> bħal <l-m>al-Sayyab</l-m> u <l-m>al-Bayati</l-m> dwar <l-m>l-użu</l-m> ta’ temi meħudin <l-m>mil-letteratura</l-m> tal-Assirja u <l-m>l-Babilonja</l-m>, u sejjaħ <l-m>dan il-wirt</l-m> letterarju <l-m>aspett tal-wirt</l-m> Għarbi; però <l-m>l-kumment</l-m> ma tħalliex b’<l-m>xejn minn</l-m> kritiku <l-m>ieħor li</l-m> widdeb li għalkemm <l-m>dawn il-kittieba</l-m> wrew li <l-m>l-lingwa</l-m> Għarbija hija Semitika, ma <l-m>kien hemm</l-m> l-ebda prova li <l-m>s-Semiti</l-m> kienu Għarab!</p>
<p>Huwa f’<l-m>dan il-kuntest</l-m> ta’ esplorazzjoni politika u identitarja li nistgħu nqiegħdu <l-m>x-xogħol</l-m> ta’ Montebello. Konsapevoli <l-m>tat-tfittxija</l-m> għall-identità Semitika sa <l-m>mill-1913</l-m>, <l-m>bit-traduzzjoni</l-m> tal-Gilgamex <l-m>għall-Malti</l-m> Montebello pprova jgħaqqad <l-m>l-identità</l-m> Maltija <l-m>mal-identità</l-m> Semitika li <l-m>kienet qed</l-m> terġa’ titqanqal f’diskorsi oħrajn bnadi oħra. Però <l-m>x’aktarx</l-m> li <l-m>l-Maltin</l-m> kienu <l-m>wkoll werrieta</l-m> ta’ dik <l-m>l-ansjetà</l-m> kulturali u ideoloġika li <l-m>ħadet b</l-m>’ħasda <l-m>lil ħafna</l-m> nies <l-m>fil-Lvant</l-m> Nofsani, li <l-m>sforz ċirkostanzi</l-m> politiċi kellhom jagħrfu lilhom infushom jew bħala “Għarab <em>u</em> Semitiċi” jew inkella bħala “Għarab <em>jew</em> Semitiċi”<span class="pull">.</span> F’<l-m>dawn iċ-ċirkostanzi</l-m>, <l-m>kien hemm</l-m> reżistenza kbira li <l-m>l-Malti</l-m> jissejjaħ Għarbi, jew <l-m>varjant tiegħu;</l-m> però, <l-m>ħadd ma</l-m> qarras wiċċu jiftaħar <l-m>bil-wirt</l-m> Semitiku.</p>
<p>Huwa <l-m>wkoll f</l-m>’dan <l-m>il-kuntest</l-m> politiku u kulturali li bdew jitwaqqfu ħbiberiji ġodda <l-m>fost il-mexxejja</l-m> ta’ pajjiżi qrib <l-m>xulxin fil-Mediterran</l-m>. Dik <l-m>bejn Malta</l-m> u <l-m>l-Libja</l-m> hija <l-m>każ minnhom</l-m>. Wara <l-m>tlettax-il</l-m> sena <l-m>fl-oppożizzjoni</l-m>, Mintoff tela’ <l-m>fil-gvern</l-m> fl-1971, <l-m>tliet snin</l-m> wara <l-m>r-rivoluzzjoni</l-m> fil-Libja li <l-m>kienet ġabet</l-m> it-tmexxija <l-m>tal-pajjiż</l-m> f’<l-m>idejn il-Kurunell</l-m> Muammar Gaddafi. F’dak <l-m>l-istess</l-m> żmien, <l-m>peress li</l-m> l-Kuruna <l-m>kienet qiegħda</l-m> tiġġebbed ma’ Mintoff <l-m>dwar il-kera</l-m> dovuta <l-m>lejn Malta</l-m> biex <l-m>din tinżamm</l-m> bħala bażi militari, <l-m>il-futur</l-m> ta’ dak <l-m>l-introjtu</l-m> ma <l-m>kienx ċar</l-m>. Għaxar <l-m>snin qabel</l-m> ir-rivoluzzjoni, <l-m>fil-Libja</l-m> kienu nstabu riżervi <l-m>kbar taż-żejt</l-m> u Gaddafi ma kellu <l-m>l-ebda</l-m> ħsieb iżomm lura milli juża <l-m>dawn ir-riżorsi</l-m> favur <l-m>l-ambizzjonijiet</l-m> politiċi tiegħu, u ma ħarablux <l-m>il-fatt</l-m> li <l-m>kien hemm</l-m> għaddej dramm postkolonjali prattikament fuq <l-m>l-għatba</l-m> tiegħu. Mintoff, <l-m>min-naħa</l-m> tiegħu, <l-m>kien ilu</l-m> li ta dahru <l-m>lill-Punent</l-m> minn meta beda jisfaxxa <l-m>l-pjan</l-m> tal-Integration u <l-m>bdiet il-ħbiberija</l-m> ma’ <l-m>Gamal Abdel</l-m> Nasser, <l-m>il-President</l-m> tal-Eġittu. <l-m>Fl-1960</l-m>, imbagħad, <l-m>il-Partit</l-m> Laburista <l-m>daħal fl-AAPSO</l-m> (Afro-Asian People’<l-m>s Solidarity</l-m> Organisation) u b’hekk ġab fuqu <l-m>l-għadab</l-m> tal-Knisja u <l-m>l-interdett</l-m>. <l-m>L-awtoritajiet</l-m> Brittaniċi kienu konxji sew ta’ <l-m>dan kollu</l-m>. <l-m>Fil-minuti</l-m> tal-laqgħa <l-m>bejn Mintoff</l-m>, <l-m>il-Prim</l-m> Ministru <l-m>tal-Ingilterra</l-m> Ted Heath u <l-m>Lord Carrington</l-m> tat-23 ta’ Settembru <l-m>fl-1971</l-m>, pereżempju, isemmu kif Mintoff, <l-m>waqt li</l-m> qed jiddiskuti <l-m>n-newtralità</l-m> futura ta’ Malta, <l-m>kien qed</l-m> jinsisti magħhom li, jekk jaslu <l-m>għal ftehim</l-m> ta’ kera <l-m>biex iżommu</l-m> l-faċilitajiet militari tagħhom f’Malta, <l-m>l-Ingliżi</l-m> kellhom jintrabtu li ma jużawhomx kontra <l-m>l-Għarab</l-m>. </p>
<p><l-m>Fis-17</l-m> ta’ <l-m>Jannar tal-1972</l-m>, <l-m>il-ġurnal</l-m> <em>Time</em> — leħen emblematiku ta’ kif Malta <l-m>kienet meqjusa</l-m> fl-immaġinarju <l-m>tal-Punent </l-m>— kien irrapporta li hekk kif <l-m>l-Ingliżi</l-m> bdew jitilqu <l-m>ftit ftit</l-m>, <l-m>wasal Malta</l-m> ajruplan <l-m>tal-merkanzija</l-m> tal-forzi armati <l-m>tal-Libja</l-m>. <l-m>L-artiklu</l-m> semma li fuq <l-m>dal-ajruplan</l-m> kien hemm esperti tekniċi li waslu Malta <l-m>biex l-ajruport</l-m> ta’ <l-m>Ħal Luqa</l-m> jkun jista’ jibqa’ jiffunzjona jekk <l-m>l-esperti</l-m> Ingliżi kellhom jitilqu <l-m>minn Malta</l-m>. <l-m>Il-ġurnalisti</l-m> tat-<em>Time</em> ma <l-m>tantx niżlitilhom</l-m> tajjeb din; milli jidher, <l-m>il-Libja</l-m> ma kellhiex esperti tekniċi f’<l-m>dan il-qasam</l-m> (fil-fatt, <l-m>il-kontrolluri</l-m> tat-traffiku <l-m>tal-ajru</l-m> fil-Libja kienu Franċiżi jew Eġizzjani). <em>Time</em> sostnew li <l-m>dawn kienu</l-m> fil-fatt pulizija armati <l-m>mil-Libja</l-m> li kienu nġabu Malta <l-m>biex jintervjenu</l-m> f’<l-m>każ ta</l-m>’ rewwixta hekk kif <l-m>l-Ingliżi</l-m> bdew <l-m>bil-mod</l-m> il-mod iparpru ’<l-m>l hemm</l-m>. <l-m>Intqal ukoll</l-m>, u nafu li hekk ġara, li Gaddafi <l-m>kien lest</l-m> li jsellef <l-m>il-flus</l-m> lil Malta sakemm <l-m>din tiġi</l-m> fuq saqajha <l-m>biex jagħmel</l-m> tajjeb <l-m>għat-telf</l-m> tal-introjtu <l-m>mill-Imperu</l-m>. </p>
<p>Gaddafi <l-m>żar Malta</l-m> għall-ewwel darba <l-m>fl-1973</l-m>. <l-m>Din kienet</l-m> l-ewwel <l-m>fost bosta</l-m> żjarat <l-m>fejn Gaddafi</l-m>, meta tkellem pubblikament, enfasizza <l-m>l-ġenerożità</l-m> tal-Libja <l-m>lejn Malta</l-m> u <l-m>n-nisel</l-m> komuni <l-m>tal-Għarab</l-m> u <l-m>l-Maltin</l-m>. Gaddafi beda jħajjar <l-m>lil Malta</l-m> tħares <l-m>lejn is-sisien</l-m> Semitiċi tagħha, <l-m>biex terġa</l-m>’ lura fi <l-m>ħdan il-familja</l-m> li taqsam magħha <l-m>l-istess</l-m> ġenetika kulturali. <l-m>Is-suġġett</l-m> Malti, fi kliemu, <l-m>kien Għarbi</l-m> mnissel <l-m>mill-Feniċju</l-m> Semita.</p>
<p>Huwa f’<l-m>dan il-kuntest</l-m> li Malta <l-m>saret repubblika</l-m> fl-1974; <l-m>bil-Malti</l-m> jitbandal <l-m>bejn is-Semitiżmu</l-m> ta’ kliem <l-m>bħal “mitjar</l-m>” u “<l-m>ġnus magħquda</l-m>”<span class="pull">,</span> u <l-m>l-Malti</l-m> ta’ ambizzjoni kontinentali bi kliem <l-m>bħal “ajruport</l-m>” u “nazzjoni uniti”<span class="pull">,</span> <l-m>tbandil li</l-m> ma <l-m>ntilifx saħansitra</l-m> fl-għaġna <l-m>tal-identità</l-m> tal-partiti politiċi. <l-m>Fl-istess</l-m> sena, Montebello ppubblika <l-m>l-Gilgamex</l-m> bil-Malti, b’dedika <l-m>lil Mintoff</l-m>. <l-m>Il-Gilgamex</l-m> kellu <l-m>jkun test</l-m> ċelebrattiv kemm <l-m>għall-“mexxej</l-m>” li <l-m>ħall il-gżira</l-m> mill-Imperu, kemm <l-m>għall-poplu</l-m> Malti <l-m>biex jagħraf</l-m> lilu nnifsu u <l-m>l-wirt</l-m> tiegħu f’kontinwità <l-m>mal-eqdem</l-m> kultura Semitika, kif <l-m>ukoll bħala</l-m> manwal <l-m>għal riflessjoni</l-m> politika ta’ twissija kontra <l-m>l-arroganza</l-m> fit-tmexxija <l-m>tal-istat</l-m>. B’hekk, <l-m>it-traduzzjoni</l-m> ta’ <l-m>dan it-test</l-m> ġiet strumentalizzata politikament u kulturalment.</p>
<p class="break"><span class="initial"><span class="dropcap drop-K">K</span>if</span> ġa <l-m>għedt qabel</l-m>, <em>Għemejjel Gilgamex</em> ta’ Montebello huwa traduzzjoni <l-m>għall-Malti</l-m> mit-traduzzjoni <l-m>fl-Ingliż</l-m> ta’ Sanders. <l-m>Dan għaliex</l-m> Montebello ma <l-m>kellux għarfien</l-m> tal-lingwi li fihom inkiteb <l-m>ir-rakkont</l-m> fiż-żminijiet bikrija <l-m>tal-Mesopotamja</l-m>. Minħabba f’dan, jekk <l-m>l-għan</l-m>, prinċipali jew ulterjuri, ta’ Montebello <l-m>kien it-tfittxija</l-m> għall-għeruq Semitiċi <l-m>tal-Malti</l-m> u <l-m>l-Maltin</l-m>, <l-m>din it-tfittxija</l-m> seta’ jagħmilha <l-m>biss qalb</l-m> it-traċċi <l-m>tal-immaġinarju</l-m> simboliku Babilonjan li <l-m>kien fadal</l-m> fit-traduzzjoni <l-m>fl-Ingliż </l-m>— u <l-m>żgur mhux</l-m> fil-kitba u <l-m>l-lingwa</l-m> nnifisha. Mitluf għalkollox <l-m>kien il-wirt</l-m> Akkadi <l-m>tal-Gilgamex</l-m>. <l-m>Tant hu</l-m> hekk, li Montebello saħansitra sejjaħ <l-m>il-kitba</l-m> Kunejformi “kitba musmarija”<span class="pull">,</span> <l-m>x’aktarx</l-m> minħabba li <l-m>s-sinjali</l-m> jidhru qishom imsiemer mimdudin, <l-m>weqfin jew</l-m> imxeqilbin fuq wiċċ ta’ <l-m>tafal iebes</l-m>, anki jekk <l-m>dan it-terminu</l-m> mhux parti <l-m>mid-diskors</l-m> tad-dixxiplina <l-m>tal-Assirjoloġija</l-m>. Montebello, ukoll, jittraduċi żbaljatament <l-m>il-kelma</l-m> “Akkadi” bħala “Għaqqadi”<span class="pull">,</span> u b’hekk isostni, mingħajr ebda bażi, li <l-m>l-etimoloġija</l-m> ta’ <l-m>dil-kelma</l-m> tikxef <l-m>il-fatt</l-m> li <l-m>l-lingwa</l-m> tgħaqqad <l-m>il-Babilonjan</l-m> tan-Nofsinhar <l-m>tal-Iraq</l-m> u <l-m>l-Assirjan</l-m> li <l-m>kien użat</l-m> fit-Tramuntana. Minħabba f’dan, <em>Għemejjel Gilgamex</em> huwa xogħol li jispiċċa <l-m>jfittex l-identità</l-m> Maltija <l-m>fost tematika</l-m> Semitika li <l-m>Sanders ippruvat</l-m> iżżomm <l-m>fix-xogħol</l-m> tagħha u fi prosodija Anglosassona ta’ arkeologa Ingliża li ma tirrifletti <l-m>bl-ebda</l-m> mod <l-m>il-prosodija</l-m> Babilonjana <l-m>tal-Gilgamex</l-m> bl-Akkadi. <l-m>Fl-aħħar</l-m> mill-aħħar, <l-m>l-għaġna</l-m> ta’ Gilgamex u Enkidu, <l-m>bħal identitajiet</l-m> oħra li kienu <l-m>qed jintgħaġnu</l-m> f’Malta <l-m>fis-sebgħinijiet</l-m>, baqgħet titbandal <l-m>bejn il-Lvant</l-m> u <l-m>l-Punent</l-m>.</p>
<p><l-m>Biex nieħdu</l-m> eżempju ta’ kemm <l-m>imur ’il</l-m> bogħod <l-m>mill-Akkadi</l-m> minħabba li qiegħed b’żewġ gradi ta’ separazzjoni <l-m>mit-test</l-m> bil-Babilonjan Standard, Montebello jagħti <l-m>l-ftuħ</l-m> tal-ewwel maduma hekk:</p>
<blockquote><l-m>Dan huwa</l-m> l-bniedem li <l-m>minn kollox</l-m> tgħallem<br><l-m>Dan hu</l-m> s-Sultan li trufijiet <l-m>id-dinja</l-m><br>Laħaq. <l-m>Bil-għaqal</l-m> tkixxef ħwejjeġ ġodda: <br>Ħwejjeġ moħbija ta’ <l-m>minn qabel</l-m> l-Għarqa<br>Ġieb <l-m>biex jgħallimna</l-m>. <l-m>X’safra</l-m> siefer twila!<br><l-m>Xħin ġie</l-m> lura, għajjien, <l-m>mikdud bil-ġiri</l-m>, <br><l-m>Fil-ġebel</l-m> naqqax <l-m>dan għemilu</l-m> kollu.</blockquote>
<p><l-m>Il-Malti</l-m> jġorr xebh <l-m>intern mal-lingwi</l-m> Semitiċi <l-m>l-oħra</l-m>, <l-m>mhux biss</l-m> ma’ dawk <l-m>tal-Punent </l-m>— bħall-Għarbi, <l-m>l-Ebrajk</l-m> u <l-m>l-Aramajk </l-m>— imma <l-m>wkoll ma</l-m>’ dawk Semitiċi <l-m>tal-Lvant</l-m>, kif <l-m>il-filologi</l-m> jikklassifikaw <l-m>l-Akkadi</l-m>. Għaldaqstant, meta <l-m>dis-silta</l-m> tiġi tradotta <l-m>mill-Akkadi</l-m>, <l-m>il-Malti</l-m> jiflaħ iżomm qrib kemm <l-m>fil-bini</l-m> tal-vers kif <l-m>ukoll fil-prosodija</l-m> nnifisha. Bħala eżempju ta’ <l-m>dan nista</l-m>’ nġib <l-m>it-traduzzjoni</l-m> tentattiva tiegħi <l-m>tal-ftuħ</l-m> tar-rakkont, direttament <l-m>mill-Akkadi</l-m>, <l-m>fejn nistgħu</l-m> naraw kif <l-m>it-tessitura</l-m> tiddependi <l-m>mir-ripetizzjoni</l-m> u <l-m>r-riflessjoni</l-m> interna:</p>
<p class="enjambed">Dak li ra <l-m>l-qiegħ</l-m>, <l-m>is-sisien</l-m> tal-art </p>
<p class="enjambed">li <l-m>kien jaf</l-m> kollox, <l-m>kull għerf</l-m>, </p>
<p class="enjambed">Gilgamex li ra <l-m>l-qiegħ</l-m>, <l-m>is-sisien</l-m> tal-art</p>
<p class="enjambed">li <l-m>kien jaf</l-m> kollox, <l-m>kull għerf</l-m>. </p>
<p class="enjambed"><l-m>Fittex il-mexxejja</l-m> tal-pajjiżi kollha</p>
<p class="enjambed">u tgħallem <l-m>l-għerf</l-m> kollu <l-m>tad-dinja</l-m>.</p>
<p class="enjambed"><l-m>Il-mistur</l-m>, urieh; <l-m>il-moħbi</l-m>, kixfu, </p>
<p class="enjambed">u ġab lura miegħu ġrajja <l-m>minn qabel</l-m> l-għargħar.</p>
<p class="enjambed"><l-m>Wasal lura</l-m> mill-bogħod, mifni imma moħħu mistrieħ</p>
<p>u niżżel fuq maduma <l-m>tal-ġebel</l-m> l-għemejjel kollha tiegħu.</p>
<p>Hekk <l-m>jidher ċar</l-m> li, minħabba li mexa fuq <l-m>il-verżjoni</l-m> bl-Ingliż ta’ Sanders, <em>Għemejjel Gilgamex</em> ta’ Montebello ma jgħidilna <l-m>xejn fuq</l-m> l-identità letterarja Akkadija ta’ <l-m>dan ir-rakkont</l-m> u, allura, <l-m>l-identità</l-m> Semitika <l-m>tal-protagonisti </l-m>— u kif stħajjel Montebello, <l-m>tal-qarrejja </l-m>— ġiet magħġuna <l-m>minn tafal</l-m> Anglosassonu.</p>
<p><l-m>Minn żmien</l-m> Montebello <l-m>kien hemm</l-m> titjib <l-m>fit-tagħrif</l-m> lingwistiku u filoloġiku <l-m>tal-Akkadi</l-m>. Sirna <l-m>iktar konxji</l-m> wkoll li <l-m>l-kitba</l-m> dwar <l-m>il-letteratura</l-m> u <l-m>l-kultura</l-m> tal-Mesopotamja m’għandhiex tirrikorri <l-m>biss għal</l-m> lingwa waħda dominanti <l-m>fl-akkademja</l-m>. Bosta studjużi <l-m>qed iressqu</l-m> l-verżjoni Babilonjana Standard f’lingwi <l-m>bħad-Daniż</l-m>, <l-m>l-Olandiż</l-m>, <l-m>it-Taljan</l-m>, <l-m>il-Germaniż</l-m>, <l-m>l-Għarbi</l-m>, u <l-m>r-Russu</l-m>. Madwarhom <l-m>qed jinħoloq</l-m> ukoll <l-m>apparat ta</l-m>’ <l-m>diskors li</l-m> bih jistgħu jiġu diskussi diversi aspetti <l-m>tal-Gilgamex</l-m>, <l-m>minn qari</l-m> li jipprova jgħaqqad teoriji ta’ filoloġija ma’ dawk <l-m>tat-traduzzjoni</l-m>, <l-m>għal dawk</l-m> ta’ metodoloġija femminista, queer, postkolonjali, u ekoloġista. F’<l-m>dawn iċ-ċirkostanzi</l-m> ta’ titjib <l-m>fil-filoloġija</l-m> tal-Akkadi kif <l-m>ukoll fit-teoriji</l-m> tat-traduzzjoni u <l-m>tal-interpretazzjoni</l-m>, <l-m>it-traduzzjoni</l-m> tal-Gilgamex <l-m>mill-Akkadi</l-m> għall-Malti tista’ <l-m>tkun ta</l-m>’ introjtu kulturali, letterarju u akkademiku għaż-żewġ lingwi u <l-m>ż-żewġ</l-m> identitajiet.</p>
<p><l-m>Il-Gilgamex</l-m> għadu <l-m>mhux komplut</l-m>, u forsi <l-m>qatt ma</l-m> jista’ jkun. Minbarra li <l-m>maż-żminijiet</l-m> jinbidel <l-m>il-qari</l-m> tagħna, hemm <l-m>ukoll il-kwistjoni</l-m> li <l-m>t-test</l-m> ma <l-m>nafuhx kollu</l-m>. <l-m>Siltiet minnu</l-m> għadhom mirdumin <l-m>taħt metri</l-m> ta’ terrapien; oħrajn imxerrdin <l-m>fis-suq</l-m> illeċitu jfittxu xerrej li <l-m>lest jixtri</l-m> biċċa fuħħar mingħajr provenjenza leġittima. <l-m>Kultant titfaċċa</l-m> biċċa oħra <l-m>biex timla</l-m> ftit <l-m>ieħor mil-lakuni</l-m> li <l-m>għad hemm</l-m>. <l-m>L-aħħar</l-m> silta, dik li <l-m>nstabet fl-2011</l-m>, hija <l-m>mill-ftuħ</l-m> tal-ħames maduma <l-m>tal-Gilgamex</l-m> u tirrakkonta <l-m>l-foresta</l-m> taċ-ċedru.</p>
<p><l-m>Min-naħa</l-m> tagħna, hemm Gilgamex <l-m>ieħor li</l-m> nistgħu naraw ħafna eqreb <l-m>minn qatt</l-m> qabel billi nisfruttaw <l-m>il-fatt</l-m> li lsienna joqrob <l-m>għal dak</l-m> li bih tnaqqxu fuq eluf ta’ madumiet <l-m>l-għemejjel</l-m> ta’ Gilgamex u Enkidu:</p>
<p class="enjambed">Waqfu <l-m>t-tnejn</l-m>, jiċċassaw <l-m>lejn il-masġar</l-m>, </p>
<p class="enjambed">intebħu <l-m>bit-tul</l-m> taċ-ċedru, </p>
<p class="enjambed">għarfu <l-m>t-triq</l-m> għal <l-m>ġol-bosk</l-m>.</p>
<p class="enjambed"><l-m>Fejn Ħumbaba</l-m> medd riġlejh ħalla warajh mogħdija,</p>
<p class="enjambed">passaġġ ċar, ta’ trejqa mirfusa.</p>
<p class="enjambed">Ħarsu <l-m>lejn il-Muntanja</l-m> taċ-Ċedru, </p>
<p class="enjambed"><l-m>dar għall-allat</l-m> irġiel, <l-m>tron għall-allat</l-m> nisa: </p>
<p class="enjambed">Ċedri għonja kibru <l-m>mal-ġenb</l-m> tal-muntanja</p>
<p class="enjambed">u tefgħu dellhom ħelu u għaxqan. </p>
<p class="enjambed"><l-m>Il-foresta</l-m> kienet kobba ta’ friegħi </p>
<p class="enjambed">għoqiedi xewwieka</p>
<p class="enjambed">jingumbraw <l-m>id-dħul</l-m> lejn iċ-ċedri u <l-m>l-masġar</l-m> tal-<em>ballukku</em>.</p>
<p class="enjambed"><l-m>Għal tul</l-m> ta’ jum u <l-m>nofs mixi</l-m> madwar <l-m>il-foresta</l-m> ċ-ċedru ferra’ xtieli ġodda, </p>
<p class="enjambed">u <l-m>ċ-ċipress</l-m> [...] <l-m>għal mixja</l-m> ta’ jum.</p>
<p class="enjambed"><l-m>Is-siġar</l-m> għanqbuta <l-m>bil-liedna</l-m> twila <l-m>sittin driegħ</l-m></p>
<p class="enjambed"><l-m>ir-reżina</l-m> tnixxi u <l-m>tbexxex bħall-qtar</l-m> tax-xita</p>
<p class="enjambed">li jinbela’ <l-m>mill-ħniedaq</l-m>.</p>
<p class="enjambed"><l-m>L-għanja</l-m> ta’ għasfur <l-m>ġriet mal-foresta</l-m>,</p>
<p class="enjambed"><l-m>l-għajjat</l-m> reġa’ lura, <l-m>l-għanja</l-m> saret għagħa.</p>
<p class="enjambed">Werżieq waħdu beda <l-m>kor ġol-foresta</l-m>, </p>
<p class="enjambed">[...] għannew għanja, pespsu. </p>
<p class="enjambed"><l-m>Tudun tniegħed</l-m>, ħamiema wieġbet,</p>
<p class="enjambed">iċ-ċikonja ċenċlet, <l-m>il-foresta</l-m> ferħet, </p>
<p class="enjambed"><l-m>is-serduq</l-m> idden, <l-m>il-foresta</l-m> ferħet bla temma.</p>
<p class="enjambed">Ommijiet xadini għannew, xadini trabi bkew.</p>
<p class="enjambed"><l-m>Din hi</l-m> l-banda ta’ għanjiet u tnabar</p>
<p class="enjambed">li ta’ kuljum <l-m>tambret għal</l-m> Ħumbaba. </p>
<p class="enjambed">U <l-m>ċ-ċedru</l-m> tefa’ dellu</p>
<p class="enjambed">u <l-m>werwer ’il</l-m> <l-m>Gilgamex <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><a href="https://www.worldcat.org/title/1285686221"></a><a href="https://www.worldcat.org/title/1285686221">Gilgamesh: A New Translation of the <l-m>Ancient Epic</l-m></a>, ta’ <l-m>Sophus Helle</l-m> huwa ppubblikat <l-m>minn Yale</l-m> University Press, 2022. <a href="https://www.worldcat.org/title/1369840564"><l-m>Il-Kotba</l-m> tal-Mogħdija <l-m>taż-Żmien</l-m></a> huwa ġabra ta’ <l-m>siltiet mis-sensiela</l-m> li <l-m>kien joħroġ</l-m> Alfons Maria Galea. <l-m>L-editur</l-m> ta’ <l-m>din il-ġabra</l-m> huwa Anthony Aquilina (Midsea Books, 2022). <l-m>L-istampa</l-m> użata <l-m>fil-homepage</l-m> hija ta’ Maduma V <l-m>tal-Gilgamex</l-m> li <l-m>nstabet fl-2011</l-m> u hija miżmuma <l-m>fil Mużew</l-m> Slemani <l-m>fl-Iraq;</l-m> fuqha hemm imnaqqxa b’sinjali kunejformi <l-m>s-silta</l-m> tradotta <l-m>hawn fuq</l-m>. <l-m>Ir-ritratt</l-m> huwa ta’ <a href="https://commons.wikimedia.org/wiki/User:Neuroforever">Osama <l-m>Shukir Muhammed</l-m> Amin</a>.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’<l-m>dan il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Gilgamex, Dak li Ra l-Qiegħ ta’ Omar N’Shea" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Gilgamex, Dak li Ra l-Qiegħ">
		
		
		
		<ul class="promo-list">
	
	
		

<li >
	<a class="promo dicembru-2023 promo-esej story-31" href="/noah-fabri-insalata/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Insalata', 1]);">
		<header>
	<ul>
	
		<li class="header-label">Diċembru 2023</li>
	
	
	</ul>
	
		<h1>
			Insalata
			
		</h1>
	
	
<h2>
	
	
		
		
			
				
					<span class="author">Noah Fabri</span>
</h2>

	
</header>

		<div class="body-text">
			
				<p>Il-memorja <l-m>fl-ikel</l-m> tinfed b’<l-m>mod sottili</l-m>. <l-m>Jien u</l-m> nagħmel <l-m>l-insalata</l-m> kont <l-m>qed niftakar</l-m>, mingħajr ma kelli għalfejn nitkellem, sempliċiment billi nirrepeti b’ġismi <l-m>l-azzjonijiet</l-m> li għaddewli ommi u ommha. Meta nikkunsidraw <l-m>l-ikel</l-m>, irridu naħsbu fuq lingwa sħiħa <l-m>mhux mitkellma</l-m>, irridu naħsbu fuq <l-m>il-ħin</l-m> b’<l-m>mod differenti</l-m>, irridu nidħlu fi ħsieb fuq <l-m>livell għalkollox</l-m> differenti <l-m>minn dak</l-m> kapitalist li jorganizzalna <l-m>l-ħajja</l-m> ta’ kuljum <l-m>fid-dinja</l-m> pubblika <l-m>tal-lum</l-m>. <l-m>Fil-verità</l-m>, <l-m>fil-privat</l-m> u fi ċrieki żgħar, <l-m>kull wieħed</l-m> u waħda minna għandna <l-m>l-possibbiltà</l-m> biex naħsbu b’ontoloġija kompletament differenti <l-m>minn dik</l-m> tal-Illuminiżmu. U <l-m>iktar ma</l-m> nsajru flimkien u naqsmu <l-m>l-ikel</l-m> u <l-m>l-għajnuna</l-m> bejnietna, <l-m>iktar dawn</l-m> iċ-ċrieki nistgħu nkabbruhom. <l-m>L-ikel</l-m> jgħaqqad u jagħti <l-m>dar u</l-m> post <l-m>għall-kenn</l-m> lil <l-m>min joffrih</l-m> u jaqsmu. Huwa importanti li nagħrfu <l-m>l-valur</l-m> politiku li nieħdu ħsieb xulxin, xi ħaġa li <l-m>t-teorija</l-m> femminista ilha tinsisti dwarha. Meta taqsam ikla kważi dejjem <l-m>tkun qed</l-m> toħloq familja, u għalija <l-m>l-familja</l-m> ta’ veru tinħoloq meta nieklu flimkien b’<l-m>mod intenzjonali</l-m>.</p>
			
		</div>
		
	</a>
</li>

	
		

<li >
	<a class="promo jannar-2024 promo-esej story-34" href="/kris-polidano-manifest-kontra-ż-żmien/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Manifest Kontra ż-Żmien', 2]);">
		<header>
	<ul>
	
		<li class="header-label">Jannar 2024</li>
	
	
	</ul>
	
		<h1>
			Manifest Kontra <l-m>ż-Żmien</l-m>
			
		</h1>
	
	
<h2>
	
	
		
		
			
				
					<span class="author">Kris Polidano</span>
</h2>

	
</header>

		<div class="body-text">
			
				<p>Ħames <l-m>mitt pass</l-m>. <l-m>Ħames mitt</l-m> pass hemm <l-m>mill-aħħar</l-m> tarġa quddiem <l-m>il-bieb</l-m> tax-xogħol <l-m>għall-bus</l-m> stop li <l-m>rrid nieqaf</l-m> u nistenna fuqha. Saru <l-m>l-ħamsa</l-m> u <l-m>nofs u</l-m> ħamsa, u <l-m>r-riħ</l-m> ta’ Diċembru reġa’ tani naqra ħajja wara <l-m>tmien sigħat</l-m> inħares <l-m>lejn skrin</l-m>, inħarbex <l-m>l-emails</l-m> li jintemmu <l-m>bil-kind</l-m> regards u li jibdew <l-m>bil-hope</l-m> this <l-m>email finds</l-m> you well — dejjem b’exclamation mark <l-m>biex il-persuna</l-m> li tirċeviha <l-m>tkun taf</l-m> li <l-m>jien waħda</l-m> minn dawk <l-m>l-orrajt</l-m>. Inħares <l-m>lejn it-tabella</l-m> tal-bus stop darb’oħra <l-m>biex inkun</l-m> ċertissima li qiegħda fuq <l-m>il-waqfa</l-m> t-tajba. <l-m>Mhux għax</l-m> ma <l-m>nafx jekk</l-m> jienx ippustjata sew, imma tibda <l-m>thewden wara</l-m> li <l-m>tkun ilek</l-m> ftit <l-m>xhur ma</l-m> taqbad karozza <l-m>tal-linja</l-m>. Bħala persuna kwintessenzjalment Maltija, għandi preferenza <l-m>għall-abbiltà</l-m> li tagħtini <l-m>l-karozza</l-m>, jiġifieri, li <l-m>nkun nista</l-m>’ ngħaddi riħ <l-m>mill-bypass</l-m> mingħajr ma nieqaf, bi driegħi barra <l-m>mit-tieqa</l-m>, indoqq <l-m>il-mużika</l-m> livell <l-m>biss inqas</l-m> mill-punt meta <l-m>t-tnabar</l-m> ta’ widnejja jkunu appena <l-m>ser jinfaqgħuli</l-m>. Imma llum ta’ <l-m>bilfors irrid</l-m> naqbadha <l-m>għax ilbieraħ</l-m> kont għaddejja <l-m>minn Strada</l-m> Rjali, Santa Venera u splajsjajt <l-m>il-mera</l-m> ma’ trakk mimli <l-m>żrar tat-tarmak</l-m>. <l-m>Ħbatt eżatt</l-m> quddiem <l-m>il-Ministeru</l-m> tat-Trasport. <l-m>Ħadd ma</l-m> ħareġ <l-m>biex jgħinni</l-m> jew <l-m>biex iċanfar</l-m> lil <l-m>tat-trakk</l-m> li mblokka <l-m>nofs it-triq</l-m> u m’<l-m>użax is-sinjali</l-m> stipulati f’artiklu <l-m>xiex u</l-m> xiex u dak. Nista’ nsuqha, <l-m>mind you</l-m>, <l-m>il-mera</l-m> soda daqskemm <l-m>kienet qabel</l-m> l-inċident jekk <l-m>mhux aktar</l-m> għax waħħalha <l-m>z-ziju</l-m> bl-aħjar <l-m>duct tape</l-m> li <l-m>l-ironmongers</l-m> ta’ Malta jistgħu joffru. Imma wara li għaxar karozzi spiċċaw jgħajruni indannata u jpaqpqu, ma nazzardax insuq. <l-m>L-avventuri</l-m> tal-bypass jistgħu jistennew ftit. Illum <l-m>irrid il-kumdità</l-m> u <l-m>l-lussu</l-m> li xi <l-m>ħadd iwassalni</l-m> d-dar, u billi <l-m>jien tifla</l-m> brava u nħobb <l-m>l-ambjent</l-m> u ma <l-m>rridx inġiegħel</l-m> lill-mummy tiġi għalija (għandha <l-m>d-dwiefer)</l-m>, nagħżel li <l-m>x-chauffeur</l-m> lura <l-m>lejn Birkirkara</l-m> llum <l-m>ser ikun</l-m> wieħed Filippin jew <l-m>Indjan jew</l-m> l-ispeċi <l-m>aktar u</l-m> aktar rari <l-m>tax-xufiera </l-m>— il-Malti qargħi.</p>
			
		</div>
		
	</a>
</li>

	
		

<li >
	<a class="promo gunju-2023 promo-esej story-14" href="/kurt-borg-ġilda/" onclick="_paq.push(['trackEvent', 'Promo', 'minn: Gilgamex, Dak li Ra l-Qiegħ', 'għal: Ġilda', 3]);">
		<header>
	<ul>
	
		<li class="header-label">Ġunju 2023</li>
	
	
	</ul>
	
		<h1>
			Ġilda
			
		</h1>
	
	
<h2>
	
	
		
		
			
				
					<span class="author">Kurt Borg</span>
</h2>

	
</header>

		<div class="body-text">
			
				<p>Bl-istorja <l-m>tal-kuċċier</l-m> u <l-m>ż-żwiemel</l-m>, <l-m>Platun qed</l-m> jaqbad <l-m>kurrent ta</l-m>’ ħsieb li <l-m>kien komuni</l-m> ħafna fi żmienu. <l-m>Ispirat mill-immaġni</l-m> tal-gwerrier jew <l-m>il-ġellied</l-m>, <l-m>Platun għaraf</l-m> li <l-m>l-ħajja</l-m> hi forma ta’ taqbida. Hekk <l-m>tfisser il-kelma</l-m> Griega agon, <l-m>mnejn issa</l-m> nġibu kliem <l-m>bħal “antagoniżmu</l-m>”<span class="pull">.</span> <l-m>Għal Platun</l-m>, <l-m>il-bniedem</l-m> jitqabad: miegħu nnifsu <l-m>biex ma</l-m> jaqax <l-m>għal prijoritajiet</l-m> foloz, u m’oħrajn <l-m>biex ma</l-m> jaqax <l-m>fil-qerq</l-m> taħt influwenzi ħżiena.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [] };
		author = "Omar N’Shea" || null;
		collections = "" || null;
		monthYear = "mejju-2023" || null;
		podcastUrl = null;
		reportingTitle = "Gilgamex, Dak li Ra l-Qiegħ" || null;
		sequenceEpisodeNumber = null;
		sequenceEpisodeTitle = null;
		storyId = "7" || null;
		storyType = "Esej" || null;
		pageTitle = "Gilgamex, Dak li Ra l-Qiegħ" || null;
		translator = null;
		wordcount = 6264 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="omar-nshea-gilgamex-dak-li-ra-l-qiegħ">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/omar-nshea-gilgamex-dak-li-ra-l-qiegħ.png" width="180" height="180" alt="QR code" /></div>
		<div id="url">https://aphroconfuso.mt/omar-nshea-gilgamex-dak-li-ra-l-qiegħ/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
