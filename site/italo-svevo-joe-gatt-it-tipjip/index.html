<!doctype html>
<html lang="mt" translate="no">

	<head>
		<meta charset="utf-8">
		
	<title>It-Tipjip ta’ Italo Svevo (tr Joe Gatt) · Aphroconfuso</title>
	<meta content="L-ewwel sigaretti li pejjipt m’għadekx issibhom għall-bejgħ. Għall-ħabta tal-1870 l-Awstrija kellhom minn dawk li kienu jinbiegħu f’kaxxa tal-kartun żgħira bit-tikketta tal-ajkla b’żewġt irjus. Ara: madwar waħda minn dawn il-kaxxi mill-ewwel jinġabru diversi persuni, kollha b’xi karatteristika minn tagħhom li hi biżżejjed biex tfakkarni x’jisimhom, imma mhux tant li nemozzjona ruħi b’dan l-inkontru bla ħsieb. Nipprova nislet iżjed u mmur sal-pultruna: il-persuni jgħosfru u posthom jeħduh koċċ buffi jiddieħqu bija. Immur lura mifxul lejn il-mejda." name="description">
	<meta property="og:image" content="/stampi/social_macedonia_37faeffc6a.jpg">
	
		<meta name="author" content="Italo Svevo (tr Joe Gatt)">
	
	
	
		<script src="/amplitude/amplitude.min.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="It-Tipjip ta’ Italo Svevo (tr Joe Gatt)">
	<meta name="twitter:description" content="L-ewwel sigaretti li pejjipt m’għadekx issibhom għall-bejgħ. Għall-ħabta tal-1870 l-Awstrija kellhom minn dawk li kienu jinbiegħu f’kaxxa tal-kartun żgħira bit-tikketta tal-ajkla b’żewġt irjus. Ara: madwar waħda minn dawn il-kaxxi mill-ewwel jinġabru diversi persuni, kollha b’xi karatteristika minn tagħhom li hi biżżejjed biex tfakkarni x’jisimhom, imma mhux tant li nemozzjona ruħi b’dan l-inkontru bla ħsieb. Nipprova nislet iżjed u mmur sal-pultruna: il-persuni jgħosfru u posthom jeħduh koċċ buffi jiddieħqu bija. Immur lura mifxul lejn il-mejda.">
	<meta name="twitter:image" content="/stampi/social_macedonia_37faeffc6a.jpg">
	<meta name="twitter:image:alt" content="Riklam tas-sigaretti Macedonia. Tfajla liebsa qmis, ingravata u cardigan b&#39;sigarett f&#39;isha.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/italo-svevo-joe-gatt-it-tipjip/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-62d2ff28.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 xihaga-ohra story story-10">
		<header>
			
				<h4><a href="/mejju-2023/">Mejju 2023</a></h5>
				<h1>
					It-Tipjip
					
				</h1>
				<h2>
					
						Italo Svevo <span class="translator"><a href="/joe-gatt/">Joe Gatt</a></span>
					
				</h2>
			
			
			
		</header>
		<div class="container">
			<section id="grid-max-panel-left-top">
				
				
				
			</section>
			<section id="grid-max-panel-right-top">
				
				
					<aside id="podcast-note">
						<figure id="audio">
							<div id="player">
								<div class="control-container">
									<button class="amplitude-play-pause" amplitude-main-play-pause="true" id="play-pause">
								</div>
								<div id="range">
									<input type="range" id="range-input" class="amplitude-song-slider" step=".1">
									<progress class="amplitude-song-played-progress" amplitude-main-song-played-progress="true" id="song-played-progress"></progress>
								</div>
								<div class="time-container">
										<span class="amplitude-current-minutes" amplitude-main-current-minutes="true"></span>:<span class="amplitude-current-seconds" amplitude-main-current-seconds="true"></span>/<span class="amplitude-duration-minutes" amplitude-main-duration-minutes="true"></span>:<span class="amplitude-duration-seconds" amplitude-main-duration-seconds="true"></span>
								</div>
							</div>
							<figcaption>
								
									<p>Joe Gatt jaqra “It-Tipjip”. Abbona <l-m><l-m>fil-</l-m><a href="/podcast/">podcast</a></l-m> biex tisma’ kulma nippubblikaw.</p>
								
								
									<p>Ara wkoll: “<a href="/joe-gatt-il-kuxjenza-fit-truf/"><l-m>Il-Kuxjenza</l-m> fit-Truf</a>", nota dwar din <l-m>it-traduzzjoni</l-m>.</p>
								
							</figcaption>
						</figure>
					</aside>
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-I">I</span><l-m>t-tabib</l-m></span> li kellimt qalli biex nibda xogħli b’analiżi storika <l-m>tal-propensità</l-m> tiegħi <l-m>għat-tipjip:</l-m></p>
<p> — Ikteb! Ikteb! U tara kif tasal biex tara lilek innifsek kollok kemm int.</p>
<p>Naħseb li dwar <l-m>it-tipjip</l-m> nista’ nikteb minn hawn, <l-m>mill-mejda</l-m> tiegħi mingħajr ma noqgħod immur noħlom fuq dik <l-m>il-pultruna</l-m>. Ma nafx kif għandi nibda, u ninvoka <l-m>l-assistenza</l-m> tas-sigaretti, li kollha tant jixbhu lil dak li għandi f’idi.</p>
<p>Illum <l-m>mill-ewwel</l-m> indunajt b’xi ħaġa li ma kontx bqajt niftakar. <l-m>L-ewwel</l-m> sigaretti li pejjipt m’għadekx issibhom <l-m>għall-bejgħ</l-m>. <l-m>Għall-ħabta</l-m> tal-1870 <l-m>l-Awstrija</l-m> kellhom minn dawk li kienu jinbiegħu f’kaxxa <l-m>tal-kartun</l-m> żgħira <l-m>bit-tikketta</l-m> tal-ajkla b’żewġt irjus. Ara: madwar waħda minn dawn <l-m>il-kaxxi</l-m> mill-ewwel jinġabru diversi persuni, kollha b’xi karatteristika minn tagħhom li hi biżżejjed biex tfakkarni <l-m>x’jisimhom</l-m>, imma mhux tant li nemozzjona ruħi b’dan <l-m>l-inkontru</l-m> bla ħsieb. Nipprova nislet iżjed u mmur <l-m>sal-pultruna:</l-m> il-persuni jgħosfru u posthom jeħduh koċċ buffi jiddieħqu bija. Immur lura mifxul lejn <l-m>il-mejda</l-m>.</p>
<p>Waħda <l-m>mill-figuri</l-m>, leħinha daqsxejn goff, kienet Ġużeppi, ġuvnott tampari, u <l-m>l-oħra</l-m> ħija, iżgħar minni sena u issa ilu mejjet <l-m>is-snin</l-m>. Ġużeppi donnu kien jirċievi ħafna flus mingħand missieru u kien jagħtina minnhom rigal dawk <l-m>is-sigaretti</l-m>. Imma żgur kien joffri iktar lilu milli lili. Minn hemm ġie <l-m>l-bżonn</l-m> li sibt ruħi fih li nara minn fejn se nakkwista iktar minnhom għalija. Għalhekk bdejt nisraq. <l-m>Fis-sajf</l-m> missieri kien jitlaq <l-m>is-sidrija</l-m> fuq siġġu u <l-m>fil-but</l-m> iż-żgħir tagħha kien ikollu <l-m>ż-żgħar:</l-m> kont nobrom <l-m>l-għaxar</l-m> soldi li kelli bżonn biex nakkwista dik <l-m>il-kaxxa</l-m> żgħira prezzjuża u kont inpejjiphom wieħed wara <l-m>l-ieħor</l-m> l-għaxar sigaretti li kien ikun fiha, biex ma jdumx <l-m>fil-pussess</l-m> tiegħi <l-m>l-frott</l-m> kompromettenti <l-m>tas-serqa</l-m>. Din kollha kienet hemm <l-m>fil-kuxjenza</l-m> tiegħi kieku ridt. Reġgħet inqalgħet issa għax ma kontx naf qabel li setgħet kienet ta’ importanza. Hekk, niżżilt mnejn ġej <l-m>dal-vizzju</l-m> maħmuġ u forsi (min jaf?) ġa fiqt. Għalhekk, biex nara jekk hux <l-m>il-każ</l-m>, inqabbad sigarett <l-m>tal-aħħar</l-m> u forsi narmih <l-m>mill-ewwel</l-m>, iddiżgustat.</p>
<p>Imbagħad niftakar li jum fost <l-m>l-oħrajn</l-m> missieri qabadni <l-m>bis-sidrija</l-m> tiegħu f’idi. Jien, bi sfaċċataġni li issa kieku ma jkollix u li għadha <l-m>s’issa</l-m> tiddiżgustani (min jaf jekk dan <l-m>id-diżgust</l-m> għandux importanza kbira <l-m>fil-kura</l-m> tiegħi) għedtlu li kienet ġietni <l-m>l-kurżità</l-m> ngħodd kemm fiha buttuni. Missieri daħaq <l-m>bil-ġibda</l-m> tiegħi lejn <l-m>il-matematika</l-m> jew lejn <l-m>il-ħjata</l-m> u ma rax li kelli subgħajja <l-m>fil-but</l-m> iż-żgħir <l-m>tas-sidrija</l-m>. Biex niġbor ġieħi nista’ ngħid li kienet biżżejjed dik <l-m>id-daħqa</l-m> bl-innoċenza tiegħi, li ma kinitx teżisti, biex iżżommni lura għal dejjem milli nisraq. Ċjoè, bqajt nisraq, imma mingħajr ma kont inkun naf. Missieri kien iħalli jiġru sigarri Virginia nofshom impejpin, weqfin fuq imwejjed u armarji. Jien kont mingħalija li dan kien <l-m>il-metodu</l-m> tiegħu kif jarmihom u kont mingħalija li Catina, <l-m>is-seftura</l-m> xiħa tagħna, kienet se tarmihomlu. Kont immur inpejjiphom <l-m>bil-moħbi</l-m>. Malli kienu jiġu f’idi kont niksaħ għax kont naf <l-m>x’deni</l-m> kienu jagħmluli. Imbagħad kont inpejjiphom sakemm sidri kien ikun mimli għaraq kiesaħ u <l-m>l-istonku</l-m> jkun għoqda. Ma tistax tgħid li fi tfuliti kont nieqes <l-m>mill-enerġija</l-m>.</p>
<p>Naf perfettament ukoll kif missieri fejjaqni minn din <l-m>id-drawwa</l-m>. Darba <l-m>fis-sajf</l-m> wasalt <l-m>id-dar</l-m> minn ħarġa <l-m>tal-iskola</l-m>, għajjien u għasra <l-m>bl-għaraq</l-m>. Ommi kienet għenitni ninża’<span class="pullsemi">,</span> geżwritni f’liżar ħafif, u ħallietni norqod fuq <l-m>is-sufan</l-m> fejn hi stess kienet bilqiegħda, medhija <l-m>bil-ħjata</l-m>. Kont appik li norqod, imma kien għad kelli <l-m>x-xemx</l-m> f’għajnejja u domt biex nintilef minn sensija. <l-m>Il-ħlewwa</l-m> li f’dik <l-m>l-età</l-m> tiġi <l-m>mal-mistrieħ</l-m> wara għeja kbira, hija evidenti għalija daqslikieku xbieha fiha nnifisha, evidenti daqslikieku kont issa stess hemm maġenb dak <l-m>il-ġisem</l-m> għażiż li m’għadux jeżisti.</p>
<p>Niftakar <l-m>il-kamra</l-m> friska u kbira fejn aħna <l-m>t-tfal</l-m> konna nilagħbu u li issa, f’<l-m>daż-żmien</l-m> rgħib <l-m>għall-ispazju</l-m>, hi maqsuma f’żewġ partijiet. F’dik <l-m>ix-xena</l-m> ħija ma jidhirx, ħaġa li tiskantani għax naħseb li huwa wkoll kellu jieħu sehem f’dik <l-m>il-ħarġa</l-m> u allura kellu mbagħad jieħu sehem <l-m>fil-mistrieħ</l-m>. Tgħid kien rieqed huwa wkoll fuq <l-m>it-tarf</l-m> l-ieħor <l-m>tas-sufan</l-m> il-kbir? Inħares lejn dak <l-m>il-post</l-m>, imma jidher vojt. Nara biss lili, <l-m>il-ħlewwa</l-m> tal-mistrieħ, ommi, imbagħad missieri li nisma’ kliemu jirbombja. Hu daħal u ma ranix <l-m>mill-ewwel</l-m> għax għajjat:</p>
<p> — Maria!</p>
<p><l-m>Il-mamà</l-m> b’mossa u b’ħoss <l-m>bil-mod</l-m> minn xufftejha wrietu li hemm jien rieqed <l-m>fil-fond</l-m>, mingħaliha, imma <l-m>fil-fatt</l-m> iktar kont qed inċafċaf fih konxju għalkollox. Tant għoġbitni din li <l-m>l-papà</l-m> kellu joqgħod attent minħabba fija, li ma ċċaqlaqtx.</p>
<p>Missieri b’vuċi baxxa beda jeqred:</p>
<p> — Jien naħseb qed niġġennen. Kważi ċert li nofs siegħa ilu ħallejt nofs sigarru fuq dak <l-m>l-armarju</l-m> u issa ma nistax insibu. Sejjer lura. <l-m>L-affarijiet</l-m> qed jaħarbuli.</p>
<p>B’vuċi baxxa wkoll, imma li wkoll kienet turi li qiegħda żżomm milli tinfaqa’ tidħaq, ommi rrispondiet:</p>
<p> — Imma ħadd ma mar f’dik <l-m>il-kamra</l-m> wara <l-m>l-ikel</l-m>.</p>
<p>Missieri gedwed:</p>
<p> — Naf jien ukoll, għalhekk jidhirli li qed niġġennen!</p>
<p>Dar u ħareġ.</p>
<p>Jien bexxaqt għajnejja u ħarist lejn ommi. Hi kienet reġgħet qabdet <l-m>bil-ħjata</l-m>, imma kompliet titbissem. Żgur ma ħasbitx li missieri kien qed jiġġennen biex tidħaq hekk <l-m>bil-biżà</l-m> tiegħu. Dik <l-m>it-tbissima</l-m> tant baqgħatli impressjoni li <l-m>mill-ewwel</l-m> ftakartha meta rġajt sibtha fuq xufftejn marti.</p>
<p>Iktar tard, ma kienx <l-m>in-nuqqas</l-m> ta’ flus li għamluhieli diffiċli biex nissodisfa <l-m>l-vizzju</l-m>, imma <l-m>l-projbizzjonijiet</l-m> li swewli biex iżiduhuli.</p>
<p>Niftakar li pejjipt ħafna, mistoħbi <l-m>fil-postijiet</l-m> kollha possibbli. Peress li kont segwit minn diżgust fiżiku qawwi, niftakarni nitlajja għal nofs siegħa f’kantina mudlama ma’ żewġ subien oħra li dwarhom ma jiġini xejn f’moħħi ħlief <l-m>l-ilbies</l-m> infantili tagħhom: żewġ pari kalzetti weqfin għax fihom kien hemm ġisem li <l-m>ż-żmien</l-m> xejjen. Kellna ħafna sigaretti u ridna naraw min kien jaf jaħraq <l-m>l-iktar</l-m> minnhom <l-m>fl-inqas</l-m> ħin. Jien irbaħt, u eroikament ħbejt <l-m>id-deni</l-m> li kien tani dak <l-m>l-eżerċizzju</l-m> stramb. Kelli nagħlaq għajnejja biex ma naqax <l-m>bl-isturdament</l-m>. Ġejt f’tiegħi u qgħadt niftaħar <l-m>bir-rebħa</l-m>. Wieħed <l-m>miż-żewġt</l-m> irġiel żgħar allura qalli:</p>
<p> — Jien ma jimpurtanix li tlift għax jien ma npejjipx ħlief meta jkolli bżonn.</p>
<p>Niftakar <l-m>il-kelma</l-m> t-tajba imma mhux dak <l-m>il-wiċċ</l-m> żgħir, li żgur kien tajjeb daqsha, u li kien imdawwar lejja f’dak <l-m>il-mument</l-m>.</p>
<p>Imma dak <l-m>iż-żmien</l-m> ma kontx naf jekk kontx inħobb jew nobgħod <l-m>is-sigarett</l-m> u <l-m>t-togħma</l-m> tiegħu u <l-m>l-istat</l-m> li fih <l-m>in-nikotina</l-m> kienet tqegħedni. Meta sirt naf nobgħod dan kollu, kollox kien agħar. U sirt nafu ta’ madwar għoxrin sena. Dak <l-m>iż-żmien</l-m> kont qed inbati ħafna bi griżmejja u kelli wkoll <l-m>id-deni</l-m>. <l-m>It-tabib</l-m> ordnali noqgħod <l-m>fis-sodda</l-m> u sawm assolut <l-m>mit-tipjip</l-m>. Niftakarha <l-m>dil-kelma</l-m>, “assolut”! Weġġgħetni u <l-m>d-deni</l-m> taha <l-m>l-kulur:</l-m> vojt kbir u xejn li jirreżisti <l-m>l-pressjoni</l-m> enormi li jinħoloq <l-m>mill-ewwel</l-m> madwar <l-m>il-baħħ</l-m>.</p>
<p>Meta <l-m>t-tabib</l-m> telaq minn ħdejja, missieri (ommi kienet ilha mejta <l-m>s-snin)</l-m> b’sigarru daqsiex f’ħalqu, baqa’ miegħi ftit ieħor biex iżommli kumpanija. Meta ġie biex jitlaq, wara li <l-m>bil-ħlewwa</l-m> għadda idu fuq moħħi jagħli, qalli:</p>
<p> — Tpejjipx, ta!</p>
<p>Qabadni inkwiet kbir. Għaddieli minn rasi: “La jagħmilli <l-m>l-ħsara</l-m> ma npejjipx iktar, imma <l-m>l-ewwel</l-m> irrid inpejjep <l-m>għall-aħħar</l-m> darba.<span class="pullsemi">”</span> Qabbadt sigarett u ħassejtni <l-m>mill-ewwel</l-m> ħieles <l-m>mill-inkwiet</l-m>, minkejja li <l-m>d-deni</l-m> forsi kien qed jiżdiedli u ma’ kull nifs kont inħoss ħruq <l-m>mat-tunsilli</l-m> qisha kienet missithom faħma tikwi. Lestejt <l-m>is-sigarett</l-m> bil-galbu kollu li bih twettaq wegħda. U, dejjem bi tbatija kbira, pejjipt ħafna iktar waqt <l-m>il-marda</l-m>. Missieri ġej u sejjer <l-m>bis-sigarru</l-m> f’ħalqu, jgħidli:</p>
<p> — Isa! Ftit jiem oħra mingħajrhom u tkun fiqt!</p>
<p><l-m>Dal-kliem</l-m> kien ikun biżżejjed biex inkun irridu jitlaq malajr malajr, ħalli nkun nista’ mmur niġri <l-m>għas-sigaretti</l-m>. Kont nagħmilha tabirruħi li marret għajni bija biex inġiegħlu jitlaq qabel. Dik <l-m>il-marda</l-m> ġabitli <l-m>t-tieni</l-m> inkwiet tiegħi: <l-m>l-isforz</l-m> li ninħeles minn <l-m>tal-ewwel</l-m>. <l-m>Fl-aħħar</l-m> mill-aħħar, <l-m>il-jiem</l-m> ta’ ħajti spiċċaw mimlija sigaretti u riżoluzzjonijiet li ma npejjipx iżjed u, biex inkun għedt kollox <l-m>mill-ewwel</l-m>, minn żmien għal żmien għadni hekk. <l-m>Id-dagħdigħa</l-m> tal-aħħar sigaretti, li bdiet meta kelli għoxrin, għadha għaddejja. Inqas qawwija <l-m>r-rieda</l-m>, u <l-m>d-dgħufija</l-m> ssib f’<l-m>dal-ġisem</l-m> xwejjaħ mogħdrija liema bħalha. Ta’ xjuħ nitbissmu <l-m>bil-ħajja</l-m> u b’kulma fiha. Nista’ ngħid, anzi, li minn xi żmien ilu qed inpejjep ħafna sigaretti… li mhumiex <l-m>tal-aħħar</l-m>.</p>
<p>Fuq <l-m>il-frontispizju</l-m> ta’ dizzjunarju sibt din <l-m>in-nota</l-m> tiegħi magħmula b’kitba pulita u xi tiżjin:</p>
<p>“Illum, 2 ta’ Frar 1886, biddilt <l-m>mill-istudji</l-m> tal-Liġi għal dawk <l-m>tal-Kimika</l-m>. <l-m>L-aħħar</l-m> sigarett!!” Kien sigarett <l-m>tal-aħħar</l-m> importanti ħafna. Niftakar <l-m>it-tamiet</l-m> kollha li akkumpanjawh. Kont irrabjat <l-m>mad-Dritt</l-m> Kanoniku li deherli tant imbiegħed <l-m>mill-ħajja</l-m> u ġrejt lejn <l-m>ix-Xjenza</l-m> li hi <l-m>l-ħajja</l-m> nnifisha għalkemm imdeffsa ġo tubu <l-m>tal-ħġieġ</l-m>. Dak <l-m>is-sigarett</l-m> tal-aħħar kien ifisser proprju <l-m>x-xewqa</l-m> għal xogħol (anki <l-m>tal-idejn)</l-m> u għal ħsieb kalm, f’sikktu, u sod.</p>
<p>Biex naħrab <l-m>mill-ktajjen</l-m> ta’ għoqiedi <l-m>tal-karbonju</l-m>, li ma kontx nemmen fihom, erġajt lura <l-m>għal-Liġi</l-m>. Biex tagħqad! Kien żball, u anki dan ġie mfakkar b’sigarett <l-m>tal-aħħar</l-m> u sibt ukoll <l-m>id-data</l-m> tiegħu mniżżla fuq ktieb. Kien importanti dan ukoll u rrassenjajt ruħi li mmur lura għal dawk <l-m>il-kumplikazzjonijiet</l-m> dwar <l-m>x’inhu</l-m> tiegħi, <l-m>x’inhu</l-m> tiegħek, u <l-m>x’inhu</l-m> tiegħu b’riżoluzzjoni ġdida. Kont urejt li ma tantx ninqala’ <l-m>għall-Kimika</l-m>, anki wkoll minħabba li ma kellix ħila <l-m>għax-xogħol</l-m> tal-idejn. Kif seta’ jkolli jekk kont għadni npejjep qisni Tork?</p>
<p>Issa li qiegħed hawn, nanalizza lili nnifsi, qed jiġini dubju: li jien forsi ħabbejt <l-m>is-sigaretti</l-m> daqstant biex inkun nista’ nitfa’ fuqhom <l-m>il-ħtija</l-m> għall-inkapaċità tiegħi? Min jaf jekk kieku waqaft inpejjep kontx insir dak <l-m>ir-raġel</l-m> ideali u b’saħħtu li kont nippretendi li għandi nkun? Forsi kien dan <l-m>id-dubju</l-m> li rabatni <l-m>mal-vizzju</l-m> għax hu mod komdu kif tgħix, li temmen li għandek fik kobor mistur. Qed inressaq din <l-m>l-ipoteżi</l-m> biex nispjega <l-m>d-debbolezza</l-m> ta’ żgħożiti, imma mingħajr konvinzjoni deċiża. Issa li xjaħt u li ħadd m’għandu bżonn xejn minni, ngħaddi xorta waħda minn sigarett għal riżoluzzjoni, u minn riżoluzzjoni għal sigarett. Xi jfissru llum dawn <l-m>ir-riżoluzzjonijiet</l-m>? Bħal dak <l-m>l-iġjenista</l-m> xiħ, deskritt minn Goldoni, jien nippretendi li mmut f’saħħti wara li għext marid ħajti kollha? Darba, meta bħala student kont se nbiddel <l-m>ir-residenza</l-m>, kelli niksilhom <l-m>il-ħitan</l-m> spejjeż tiegħi għax kont imlejthom dati. Probabbli tlaqt minn dik <l-m>il-kirja</l-m> proprju għax kienet saret iċ-ċimiterju <l-m>tal-intenzjonijiet</l-m> tajbin tiegħi u ma kontx nemmen li stajt nifforma iktar minnhom f’dak <l-m>il-post</l-m>.</p>
<p>Naħseb li sigarett għandu togħma iktar qawwija meta jkun <l-m>l-aħħar</l-m> wieħed. Anki <l-m>l-oħrajn</l-m> għandhom togħma speċjali, imma inqas qawwija. <l-m>L-aħħar</l-m> wieħed jakkwista din <l-m>it-togħma</l-m> mis-sens ta’ rebħa fuqek innifsek u <l-m>t-tama</l-m> ta’ ġejjieni <l-m>fil-qrib</l-m> mimli saħħa. <l-m>L-oħrajn</l-m> għandhom <l-m>l-importanza</l-m> tagħhom għax meta tqabbadhom tkun qed tiddikjara <l-m>l-libertà</l-m> tiegħek innifsek u <l-m>l-ġejjieni</l-m> ta’ saħħa b’saħħitha hemm għadu, imma jitbiegħed ftit.</p>
<p><l-m>Id-dati</l-m> fuq <l-m>il-ħitan</l-m> tal-kamra tiegħi kienu stampati b’kull kulur, anki mpittrin <l-m>biż-żejt</l-m>. <l-m>Ir-riżoluzzjoni</l-m>, magħmula b’fidi inġenwa <l-m>għall-aħħar</l-m>, kienet issib espressjoni adegwata <l-m>fil-qawwa</l-m> tal-kulur li kellu jitfi ’l dak li kien intuża <l-m>għar-riżoluzzjoni</l-m> ta’ qabel. Ċerti dati kont nippreferihom <l-m>għall-konkordanza</l-m> taċ-ċifri. <l-m>Mis-seklu</l-m> li għadda niftakar data li kien deherli kellha tissiġilla għal dejjem <l-m>it-tebut</l-m> li fih ridt inpoġġi <l-m>l-vizzju</l-m> tiegħi. “<l-m>Id-disa</l-m>’ jum <l-m>tad-disa</l-m>’ xahar <l-m>tal-1899</l-m>.<span class="pullsemi">”</span> Sinifikanti, le? <l-m>Is-seklu</l-m> l-ġdid ġabli dati daqstant mużikali: “<l-m>L-ewwel</l-m> jum <l-m>tal-ewwel</l-m> xahar <l-m>tal-1901</l-m>.<span class="pullsemi">”</span> <l-m>Sal-ġurnata</l-m> tal-lum, għadu jidhirli li kieku dik <l-m>id-data</l-m> kellha tirrepeti ruħha, jien inkun naf nibda ħajja ġdida. </p>
<p>Imma <l-m>fil-kalendarju</l-m> d-dati ma jonqsux u bi ftit immaġinazzjoni kull waħda minnhom tista’ tiġi addattata għal riżoluzzjoni tajba. Niftakar, għax kien deherli li kien fiha imperattiv supremament kategoriku din li ġejja: “<l-m>It-tielet</l-m> jum <l-m>tas-sitt</l-m> xahar <l-m>tal-1912</l-m> fis-siegħa 24:00.<span class="pullsemi">”</span> Iddoqqli għax qisu kull numru jirdoppja <l-m>l-imħatra</l-m>.</p>
<p><l-m>Is-sena</l-m> 1913 tatni mument <l-m>t’eżitazzjoni</l-m>. Ma kienx fiha <l-m>t-tlettax-il</l-m> xahar biex ikun pariġġ <l-m>is-sena</l-m>. Imma ma kontx naħseb li hemm bżonn tant qbil f’data biex tingħata prominenza <l-m>lill-aħħar</l-m> sigarett. Ħafna dati li nsib imniżżlin fuq kotba jew inkwatri favoriti jispikkaw <l-m>għad-deformità</l-m> tagħhom. Pereżempju <l-m>t-tielet</l-m> jum <l-m>tat-tieni</l-m> xahar <l-m>tal-1905</l-m> fis-sitta! Għandu ritmu għalih jekk toqgħod taħseb ftit, għax kull numru jinnega ’l ta’ qablu. Ħafna avvenimenti, anzi kollha, <l-m>mill-mewt</l-m> ta’ Piju IX <l-m>sat-twelid</l-m> ta’ ibni, dehruli denji li jkunu ffesteġġjati <l-m>bis-soltu</l-m> riżoluzzjoni iebsa daqs <l-m>il-ħadid</l-m>. Kulħadd <l-m>fil-familja</l-m> jibqa’ mistagħġeb <l-m>bil-memorja</l-m> li għandi <l-m>għall-anniversarji</l-m> tagħna ta’ ferħ u ta’ niket u jaħsbuni persuna <l-m>mill-aħjar</l-m>! Biex nidher daqsxejn inqas taċ-ċajt, kont nipprova ndaħħal ftit <l-m>l-element</l-m> filosofiku <l-m>fil-marda</l-m> tal-aħħar sigarett. Ngħidu b’atteġġament <l-m>mill-isbaħ:</l-m> “Qatt iktar!” Imma fejn imur dak <l-m>l-atteġġament</l-m> jekk <l-m>il-wegħda</l-m> żżommha? Dak atteġġament li ma jistax ikollok ħlief meta tiġi biex iġġedded <l-m>ir-riżoluzzjoni</l-m>. Wara kollox <l-m>iż-żmien</l-m>, għalija, mhuwiex dik <l-m>il-ħaġa</l-m> li ma tinħasibx, li ma tieqaf għal ħadd. Għalija, għalija biss, <l-m>iż-żmien</l-m> jiġi lura.</p>
<p class="break"><span class="initial"><span class="dropcap drop-I">I</span><l-m>l-mard</l-m></span> huwa konvinzjoni u jien twelidt b’dik <l-m>il-konvinzjoni</l-m>. Minn dik <l-m>il-marda</l-m> li kelli meta kont <l-m>t’għoxrin</l-m> ma niftakar xejn kieku mhux għax kont iddeskrivejtha <l-m>lit-tabib</l-m>. Ħaġa kurjuża kif niftakar aħjar <l-m>il-kliem</l-m> mitkellem milli <l-m>s-sentimenti</l-m> li ma jaslux iqallbu <l-m>l-arja</l-m>.</p>
<p>Kont mort għand dak <l-m>it-tabib</l-m> għax kienu qaluli li jfejjaq <l-m>il-mard</l-m> tan-nervi <l-m>bl-elettriku</l-m>. Jien ħsibt li stajt nieħu <l-m>mill-elettriku</l-m> l-qawwa li kelli bżonn biex naqta’ <l-m>s-sigaretti</l-m>.</p>
<p><l-m>It-tabib</l-m> kellu żaqq kbira u <l-m>n-nifs</l-m> ażmatiku tiegħu kien ta’ akkumpanjament għaż-żarżira <l-m>tal-magna</l-m> elettrika li ħariġha <l-m>mill-ewwel</l-m>, <l-m>fl-ewwel</l-m> seduta, ħaġa li ddiżappuntatni għax kont qed nistenna li huwa u jistudjani kien se jsibli <l-m>l-velenu</l-m> li kien qed iniġġisli demmi. Minflok, hu stqarr li jsibni magħmul b’saħħti, minkejja li gergirli li kont nomgħod u norqod ħażin, u ssopona li <l-m>l-istonku</l-m> tiegħi kien nieqes <l-m>mill-aċti</l-m> u li <l-m>l-moviment</l-m> peristaltiku tiegħi (tant qalha dik <l-m>il-kelma</l-m> li ma nsejtha qatt) ma tantx kien fuq tiegħu. Kien ukoll issuġġerieli ċertu aċtu li kien ġabni żewġ għax minn dak <l-m>iż-żmien</l-m> bqajt inbati <l-m>bl-aċtu</l-m> żejjed.</p>
<p>Meta ndunajt li waħdu qatt ma kien se jiskopriha <l-m>n-nikotina</l-m> f’demmi, ridt ngħinu u esprimejt li kien għaddieli minn rasi li <l-m>l-indispożizzjoni</l-m> tiegħi kienet ġejja minnha. B’diffikultà għolla dawk <l-m>l-ispallejn</l-m> tqal tiegħu u qalli:</p>
<p> — Moviment peristaltiku… aċtu… <l-m>in-nikotina</l-m> m’għandhiex <l-m>x’taqsam</l-m>!</p>
<p>B’kollox tani <l-m>l-elettriku</l-m> sebgħin darba u kont inkun għadni għaddej bihom kieku mhux għax qist li kont ħadt biżżejjed. Iktar milli għax kont qed nistenna <l-m>l-mirakli</l-m>, kont immur <l-m>bil-ħerqa</l-m> għal dawk <l-m>is-seduti</l-m> bit-tama li nikkonvinċi ’<l-m>t-tabib</l-m> li jgħidli naqta’ <l-m>s-sigaretti</l-m>. Min jaf kif kienu jmorru <l-m>l-affarijiet</l-m> kieku dak <l-m>iż-żmien</l-m> tqawwietli <l-m>r-rieda</l-m> tiegħi b’xi projbizzjoni hekk.</p>
<p>Hawn hi <l-m>d-deskrizzjoni</l-m> tal-marda tiegħi kif kont tajtha <l-m>lit-tabib:</l-m> “Ma nistax nistudja u anki dawk <l-m>id-drabi</l-m> ta’ kultant meta nintefa’ <l-m>fis-sodda</l-m> kmieni, nibqa’ mqajjem <l-m>sal-ewwel</l-m> daqq <l-m>tal-qniepen</l-m>. Għalhekk ġej u sejjer bejn <l-m>il-Liġi</l-m> u <l-m>l-Kimika</l-m> għax dawn <l-m>iż-żewġ</l-m> dixxiplini jeħtieġu xogħol li jibda f’ħin fiss mentri jien qatt ma nkun naf fi <l-m>x’ħin</l-m> kapaċi nkun imqajjem.<span class="pullsemi">”</span></p>
<p> — L-elettriku jfejjaq kull insomnja, qatagħha dan <l-m>l-Asklepju</l-m>, għajnejh pjuttost fuq <l-m>l-arloġġ</l-m> tal-magna milli fuq <l-m>il-pazjent</l-m>.</p>
<p>Wasalt biex nitħaddet miegħu daqslikieku hu seta’ jifhem <l-m>il-psikoanaliżi</l-m> li jien, timidament, kont iżżattajt għaliha. Irrakkuntajtlu <l-m>l-miżerja</l-m> tiegħi fejn jidħlu <l-m>n-nisa</l-m>. Waħda mhux biżżejjed u lanqas ħafna. Ridthom kollha! Barra, <l-m>fit-triq</l-m>, <l-m>l-aġitazzjoni</l-m> tiegħi kienet enormi: huma u għaddejjin, kienu kollha tiegħi. Kont niflihom b’insolenza għax kelli bżonn inħossni brutali. F’moħħi kont inneżżagħhom, inħallilhom biss <l-m>iż-żarbun</l-m>, imma kont naqbadhom f’dirgħajja u nitlaqhom biss meta nkun ċert sew li kont sirt naf kull waħda kollha kemm hi.</p>
<p>Sinċerità u bżieq moħlija! <l-m>It-tabib</l-m> ħa nifs esaġerat:</p>
<p> — Nispera li <l-m>l-applikazzjonijiet</l-m> tal-elettriku ma jfejqukx minn marda bħal din. Hekk jonqos! Jien ma mmissx Rumkorff oħra kieku kelli <l-m>x’nibża</l-m>’ minn effett bħal dan.</p>
<p>Irrakkuntali aneddotu li kien jinżillu tajjeb. Wieħed marid <l-m>bl-istess</l-m> marda li għandi jien mar għand tabib famuż jitolbu biex ifejqu u <l-m>t-tabib</l-m>, li rnexxielu perfettament, kellu jemigra għax kieku m’għamilx hekk <l-m>l-ieħor</l-m> kien iqaxxru ħaj.</p>
<p> — L-eċitazzjoni tiegħi mhix <l-m>tat-tip</l-m> tajjeb, għajjatt jien. Ġejja <l-m>mill-velenu</l-m> li għandi jiġri <l-m>fil-vini</l-m>! <l-m>It-tabib</l-m> qarras ftit wiċċu u qal minn taħt <l-m>l-ilsien:</l-m></p>
<p> — Ħadd mhu kuntent b’li għandu.</p>
<p>U kien biex nikkonvinċih li għamilt dak li ma riedx jagħmel hu u studjajt <l-m>il-marda</l-m> tiegħi billi żammejt kont <l-m>tas-sintomi</l-m> kollha: <l-m>l-aljenazzjoni</l-m> tiegħi! Anki dik kienet ittellifni milli nistudja. Kont Graz inlesti <l-m>għall-ewwel</l-m> eżami <l-m>tal-gvern</l-m> u kont ħadt nota <l-m>bl-eżatt</l-m> ta’ kull kitba li kelli bżonn <l-m>sal-aħħar</l-m> eżami. Spiċċajt li ftit jiem qabel <l-m>l-eżami</l-m> ndunajt li kont studjajt xi affarijiet li kien se jkolli bżonnhom biss xi sentejn wara. Għalhekk kelli nipposponi <l-m>l-eżami</l-m>. Verament, ma tantx kont studjajthom <l-m>l-affarijiet</l-m> l-oħrajn minħabba tfajla li kienet toqgħod viċin, li <l-m>fl-aħħar</l-m> mill-aħħar ftit tatni wiċċ ħlief għal ftit inkejja sfaċċata. Meta kienet tkun <l-m>fit-tieqa</l-m> kont nitlef rasi. Imma mhux imbeċilli tgħidlu xi ħadd li jagħmel dawn <l-m>l-affarijiet</l-m>? Niftakar dak <l-m>il-wiċċ</l-m> żgħir u abjad ta’ dik <l-m>it-tfajla</l-m> fit-tieqa: ovali, imdawwar <l-m>bin-nokkli</l-m> arjużi ġinġrin. Kont inħares lejha u noħlom li nagħfas dik <l-m>il-bjuda</l-m> u dik <l-m>is-sfurija</l-m> tagħti <l-m>fl-aħmar</l-m> ma’ ħaddi.</p>
<p>Asklepju qal minn taħt <l-m>l-ilsien:</l-m></p>
<p> — Dawn <l-m>l-affarijiet</l-m> dejjem jagħmlulek <l-m>il-ġid</l-m>. Meta tkun daqsi ma tibqax tagħmilhom.</p>
<p>Illum <l-m>il-ġurnata</l-m> naf li ma kien jifhem assolutament xejn. Għandi sebgħa u ħamsin sena u ċert li jekk ma niqafx inpejjep jew jekk <l-m>il-psikoanaliżi</l-m> ma tfejjaqnix, <l-m>l-aħħar</l-m> daqqa <l-m>t’għajn</l-m> mis-sodda <l-m>tal-mewt</l-m> tkun <l-m>l-espressjoni</l-m> tax-xenqa tiegħi <l-m>għall-infermiera</l-m>, sakemm din ma tkunx marti stess, u sakemm marti tkun ippermettiet li din tkun sabiħa!</p>
<p>Kont sinċier bħal <l-m>fil-qrar:</l-m> mara għalija ma kinitx togħġobni sħiħa, imma… biċċa biċċa! Ta’ kollha kienu jogħġbuni <l-m>s-saqajn</l-m> jekk imqegħdin f’żarbun ħelu, ta’ ħafna <l-m>l-għonq</l-m> irqiq jew anki pjuttost qawwi u <l-m>s-sider</l-m> jekk jogħla ħafif, ħafif. U komplejt <l-m>bl-enumerazzjoni</l-m> tal-partijiet anatomiċi femminili, imma <l-m>t-tabib</l-m> waqqafni:</p>
<p> — Dal-biċċiet kollha flimkien jagħmlu mara sħiħa.</p>
<p>Imbagħad jien għedt kelma importanti: </p>
<p> — L-imħabba f’sikkitha hi dik li tħaddan mara waħda u sħiħa, inkluż <l-m>il-karattru</l-m> u <l-m>l-intelliġenza</l-m> tagħha.</p>
<p>Sa dak <l-m>iż-żmien</l-m> kont għadni ma nafx imħabba hekk u meta sirt nafha lanqas dik ma tatni <l-m>s-saħħa</l-m>, imma importanti għalija li niftakar li kont sibt <l-m>il-mard</l-m> fejn tabib ra <l-m>s-saħħa</l-m> u li dwar <l-m>id-dijanjosi</l-m> tiegħi, <l-m>iż-żmien</l-m> tani raġun.</p>
<p>Permezz ta’ sieħbi mhux tabib sibt lil min jifhem aħjar <l-m>il-marda</l-m> tiegħi. Ma kienx ta’ xi vantaġġ kbir dan, imma f’ħajti kienet nota ġdida li għadha tidwi <l-m>sal-lum</l-m>.</p>
<p>Dan sieħbi kien wieħed sinjur ma jagħmel xejn li kien isebbaħ <l-m>l-għażż</l-m> tiegħu bi studji u xogħlijiet letterarji. Kien jitkellem ħafna aħjar milli jikteb u għaldaqstant <l-m>id-dinja</l-m> qatt ma setgħet tkun taf <l-m>il-persuna</l-m> letterarja li kien hemm ġo fih. Kien oħxon u kbir u meta sirt nafu kien qed jagħmel, b’ħafna entużjażmu, kura biex jirqaq. Fi ftit jiem kien laħaq riżultat tajjeb ħafna, tant li <l-m>fit-triq</l-m> kulħadd kien iwaqqfu <l-m>bit-tama</l-m> li jħoss aħjar saħħtu maġenb <l-m>dal-marid</l-m>. Kont ngħir għalih għax kien jaf jagħmel li jrid u twaħħalt miegħu sakemm damet <l-m>il-kura</l-m> tiegħu. Kien iħallini mmisslu żaqqu li kuljum kienet tonqos u jien, kollni rieda ħażina minħabba <l-m>l-għira</l-m>, ridt indgħajjiflu <l-m>r-rieda</l-m> tiegħu u kont ngħidlu:</p>
<p> — Imma meta tkun lesta <l-m>l-kura</l-m> x’se tagħmel b’<l-m>dil-ġilda</l-m> kollha?</p>
<p><l-m>Bil-kalma</l-m> kollha, li kienet tagħmilhulu komiku dak wiċċu mixrub, weġibni:</p>
<p> — Sa jumejn oħra ħa nibda <l-m>l-kura</l-m> tal-massaġġi.</p>
<p><l-m>Il-kura</l-m> tiegħu kienet pjanata f’kull dettall u hu kien ċert li se jlaħħaq ma’ kull data.</p>
<p>Spiċċajt kelli fiduċja kbira fih u ddeskrivejtlu <l-m>l-marda</l-m> tiegħi. Anki din <l-m>id-deskrizzjoni</l-m> niftakar. Spjegajtlu li kien jidhirli li huwa iktar faċli li ma tikolx tliet darbiet kuljum milli ma tpejjipx biżibilju sigaretti li għal kull wieħed ikollok tagħmel <l-m>l-istess</l-m> riżoluzzjoni. B’riżoluzzjoni bħal din f’moħħok ma jkollok ħin tagħmel xejn iżjed għax Ġulju Ċesri biss kien kapaċi jagħmel ħafna xorti <l-m>fl-istess</l-m> ħin. Verament li ħadd ma jippretendi li jien għandi naħdem sakemm għadu ħaj <l-m>l-amministratur</l-m> tiegħi Olivi, imma kif jista’ jkun li persuna bħali ma tkun taf tagħmel xejn f’din <l-m>id-dinja</l-m> ħlief toħlom u tħanxar fuq <l-m>il-vjolin</l-m>, li lanqas biss ninqala’ għalih?</p>
<p><l-m>L-oħxon</l-m> imraqqaq ma tax <l-m>mill-ewwel</l-m> it-tweġiba tiegħu. Kien raġel metodiku u <l-m>l-ewwel</l-m> ħasibha <l-m>fit-tul</l-m>. Imbagħad b’arja dottorali li kienet tixraqlu meta tqis <l-m>is-superjorità</l-m> kbira tiegħu <l-m>fl-argumentar</l-m>, spjegali li <l-m>l-veru</l-m> marda tiegħi kienet <l-m>ir-riżoluzzjoni</l-m> u mhux <l-m>is-sigaretti</l-m>. Kien imissni nipprova naqta’ dak <l-m>il-vizzju</l-m> mingħajr ma nagħmel <l-m>ir-riżoluzzjoni</l-m>. Ġewwa fija — skont hu — matul <l-m>is-snin</l-m> kienu ġew iffurmati żewġ persuni li minnhom waħda kienet tikkmanda u <l-m>l-oħra</l-m> ma kienet xejn ħlief ilsir li, malli tbatti ftit <l-m>l-għassa</l-m>, imur kontra <l-m>r-rieda</l-m> tas-sid <l-m>għall-imħabba</l-m> tal-libertà. Kelli bżonn għaldaqstant nagħtih <l-m>il-libertà</l-m> assoluta u <l-m>fl-istess</l-m> ħin kelli nħarislu dritt f’għajnejh <l-m>il-vizzju</l-m> bħallikieku kien għadu ġdid u qatt ma rajtu. Kelli bżonn mhux niġġilidlu, imma nittraskurah u ninsieh b’tali mod li jabbandunani, jagħtini dahru daqslikieku kont kumpanija li hu stess jagħraf li mhuwiex denju tagħha. Sempliċi, le?</p>
<p><l-m>Fil-fatt</l-m> il-biċċa dehritli sempliċi. Wara kollox veru li meta bi sforz kbir irnexxieli nelimina minn ruħi kull riżoluzzjoni, kien irnexxieli ma npejjipx għal diversi sigħat, imma meta <l-m>l-ħalq</l-m> kien ikun tnaddaf, kont intiegħem togħma innoċenti kif ittiegħem tarbija <l-m>tat-twelid</l-m>, kien jaqbadni għal sigarett u meta npejpu kien jaqbadni rimors li minnu nġedded <l-m>ir-riżoluzzjoni</l-m> li ridt neħles minnha. Kienet triq itwal, imma kienet twassal <l-m>għall-istess</l-m> post.</p>
<p>Dak <l-m>l-imgħarraq</l-m> Olivi darba tani idea: li nsaħħaħ <l-m>ir-riżoluzzjoni</l-m> tiegħi bi mħatra.</p>
<p>Naħseb li Olivi kellu minn dejjem <l-m>l-istess</l-m> xeħta li naralu issa. Minn dejjem hekk rajtu, daqsxejn mgħawweġ, imma sod u dejjem xiħ stħajjiltu, kif narah xiħ issa li għandu tmenin sena. Ħadem u jaħdem għalija, imma ma nħobbux għax naħseb żammni lura milli nagħmel <l-m>ix-xogħol</l-m> li jagħmel hu.</p>
<p>Għamilna mħatra! <l-m>L-ewwel</l-m> li jpejjep kellu jħallas, imbagħad <l-m>it-tnejn</l-m> inkunu rġajna rbaħna <l-m>l-libertà</l-m> tagħna. U b’hekk <l-m>l-amministratur</l-m>, li ġie impost fuqi biex iwaqqafni milli nberbaq <l-m>il-wirt</l-m> ta’ missieri, kien qed jipprova jnaqqas dak <l-m>t’ommi</l-m>, amministrat liberament minni!</p>
<p><l-m>L-imħatra</l-m> malajr urietni li kienet perniċjuża <l-m>għall-aħħar</l-m>. Ma kontx bqajt nalterna u kultant inkun <l-m>is-sid</l-m> imma kont sirt biss <l-m>l-iskjav</l-m>, u ta’ dak Olivi li ma kontx inħobb! Pejjipt <l-m>mill-ewwel</l-m>. Imbagħad ħsibt li nqarraq bih billi nibqa’ npejjep <l-m>bil-moħbi</l-m>. Imma allura għalfejn għamilnieha dik <l-m>l-imħatra</l-m>? Bilġri allura ppruvajt insib data li kienet toqgħod sabiħ <l-m>mad-data</l-m> tal-imħatra biex inpejjep <l-m>l-aħħar</l-m> sigarett u li hekk, b’ċertu mod, kont stajt nimmaġina li tibqa’ f’moħħ anki Olivi stess. Imma <l-m>r-ribelljoni</l-m> kompliet u sforz <l-m>it-tipjip</l-m> spiċċajt b’affann. Biex neħles minn <l-m>dal-piż</l-m> mort għand Olivi u qerrejt miegħu.</p>
<p><l-m>Ix-xiħ</l-m> ġabar <l-m>il-flus</l-m> bi tbissima u minnufih ħareġ sigarru kbir <l-m>mill-but</l-m> li qabbad u qagħad jitpaxxa jpejpu. Qatt ma kelli dubju li ma kienx żamma <l-m>l-imħatra</l-m>. <l-m>In-nies</l-m> magħmulin differenti minni.</p>
<p><l-m>It-tifel</l-m> tiegħi kien għadu kif għalaq tliet snin meta <l-m>l-mara</l-m> ġietha idea tajba. Tatni parir, biex taqtagħli <l-m>l-vizzju</l-m>, li tagħlaqni għal ċertu żmien ġo dar <l-m>tal-kura</l-m>. Aċċettajt <l-m>fil-pront</l-m>, <l-m>l-ewwel</l-m> nett għax ridt li meta <l-m>t-tifel</l-m> jilħaq <l-m>l-età</l-m> li jista’ jiġġudikani jsibni ekwilibrat u kalm, imbagħad ukoll <l-m>għar-raġuni</l-m> iktar urġenti li Olivi kien ħażin u kien qed jhedded li jabbandunani u b’hekk ikolli noħodlu postu minn mument <l-m>għall-ieħor</l-m> u ma tantx kont inħossni niflaħ wisq taħbit b’dik <l-m>in-nikotina</l-m> kollha f’ġismi.</p>
<p><l-m>Għall-ewwel</l-m> ħsibna li mmorru <l-m>l-Iżvizzera</l-m>, <l-m>il-pajjiż</l-m> klassiku <l-m>għad-djar</l-m> tal-kura, imma mbagħad sirna nafu li fi Trieste kien hemm ċertu Tabib Muli li kien għadu kif fetaħ stabbiliment. Qabbadt ’<l-m>il-mara</l-m> tirrikorri <l-m>s’għandu</l-m>, u hu offrielha li jpoġġi <l-m>għad-dispożizzjoni</l-m> tiegħi appartament żgħir magħluq li fih kont inkun taħt <l-m>is-sorveljanza</l-m> ta’ infermiera megħjuna wkoll minn persuni oħrajn. Waqt li kienet qed tgħidli fuqu <l-m>l-mara</l-m>, daqqa bdiet titbissem u daqqa tinfaqa’ tidħaq. Daħħqitha <l-m>l-idea</l-m> li nissakkar u jien f’qalbi dħaqt magħha. Kienet <l-m>l-ewwel</l-m> darba li ngħaqdet miegħi <l-m>fit-tentattivi</l-m> tiegħi biex nitfejjaq. Sa dak <l-m>il-waqt</l-m> hi ma kienet qatt ħaditha <l-m>bis-serjetà</l-m> l-marda tiegħi u kienet tgħid li <l-m>t-tipjip</l-m> ma kienx għajr mod ftit stramb u mhux wisq tedjanti kif tgħix. Ikolli ngħid kienet ħadet sorpriża sabiħa wara li żżewġitni li qatt ma semgħetni nibki <l-m>l-libertà</l-m> li tlift, tant kont okkupat nibki affarijiet oħra.</p>
<p>Morna <l-m>d-dar</l-m> tal-kura dakinhar li Olivi qalli li <l-m>bl-ebda</l-m> mod ma kien se jibqa’ miegħi wara dak <l-m>ix-xahar</l-m>.</p>
<p><l-m>Id-dar</l-m> lestejna ftit bjankerija f’bagoll u filgħaxija konna pronti morna għand <l-m>it-Tabib</l-m> Muli. Hu stess laqagħna <l-m>fil-bieb</l-m>. Dak <l-m>iż-żmien</l-m> it-Tabib Muli kien ġuvnott sabiħ. Kien <l-m>l-eqqel</l-m> tas-sajf u hu, żgħir, anzjuż, wiċċ żgħir ismar <l-m>bix-xemx</l-m> li fih xegħlu aħjar għajnejh suwed, kien xempju <l-m>tal-eleganza</l-m>, liebes <l-m>l-abjad</l-m> mill-għonq fin <l-m>tal-qmis</l-m> saż-żarbun. Hu ħeġġeġ <l-m>l-ammirazzjoni</l-m> tiegħi, imma kien ċar li anki jien kont ħeġġiġt tiegħu.</p>
<p>Daqsxejn mistħi, meta fhimt <l-m>il-kawża</l-m> ta’ din <l-m>l-ammirazzjoni</l-m>, għedtlu:</p>
<p> — Ħeqq, hi la temmen <l-m>fin-neċessità</l-m> tal-kura u lanqas <l-m>fis-serjetà</l-m> li nieħdok biha.</p>
<p>B’daqsxejn ta’ tbissima, li anki weġġgħetni, <l-m>it-tabib</l-m> wieġeb:</p>
<p> — Għaliex? Forsi veru li <l-m>s-sigaretti</l-m> jagħmlulek iktar ħsara milli nammettu aħna <l-m>t-tobba</l-m>. Biss ma nifhimx għaliex inti, minflok ma taqtagħhom ex abrupto <l-m>s-sigaretti</l-m>, ma ġitekx f’rasek li tnaqqas <l-m>in-numru</l-m> ta’ sigaretti li tpejjep. Tista’ tpejjep, imma m’hemmx għalfejn tesaġera.</p>
<p><l-m>Fil-fatt</l-m>, sforz ta’ kemm ridt naqtagħhom għalkollox <l-m>is-sigaretti</l-m>, <l-m>l-idea</l-m> li npejjep inqas qatt ma kienet għaddietli minn rasi.</p>
<p>Imma f’dak <l-m>il-mument</l-m>, dak <l-m>il-parir</l-m> ma seta’ jagħmel xejn ħlief idgħajjifli <l-m>r-rieda</l-m> tiegħi. Kellimtu b’mod deċiż:</p>
<p> — Issa li qtajnieha hekk, ħallini nippruvaha <l-m>dil-kura</l-m>.</p>
<p> — Tipprova?</p>
<p>U <l-m>t-tabib</l-m> daħaq b’arja ta’ superjorità.</p>
<p> — Ladarba dħalt għaliha, <l-m>il-kura</l-m> trid tirnexxi. Jekk ma tridx tuża <l-m>s-saħħa</l-m> muskolari tiegħek <l-m>mal-povra</l-m> Giovanna, m’intix se tkun tista’ toħroġ minn hawn. <l-m>Il-formalitajiet</l-m> biex tillibera ruħek minn hawn idumu tant li sadattant tkun insejtu <l-m>l-vizzju</l-m> tiegħek.</p>
<p>Sibna rwieħna <l-m>fl-appartament</l-m> li kien destinat għalija billi rġajna nżilna lura <l-m>fil-pjanterran</l-m> wara li konna tlajna <l-m>sat-tieni</l-m> sular.</p>
<p> — Qed tara? Dak <l-m>il-bieb</l-m> imbarrat jimpedixxi <l-m>l-komunikazzjoni</l-m> mal-parti <l-m>l-oħra</l-m> tal-pjanterran fejn hemm <l-m>il-ħruġ</l-m>. Lanqas Giovanna m’għandha <l-m>ċ-ċwievet</l-m>. Hi stess biex tiġi minn barra trid titla’ <l-m>sat-tieni</l-m> sular u hi biss għandha <l-m>ċ-ċwievet</l-m> għal dak <l-m>il-bieb</l-m> li fetħitilna fuq dak <l-m>il-mezzanin</l-m>. Wara kollox, <l-m>fit-tieni</l-m> sular dejjem hemm <l-m>l-għassa</l-m>. Mhux ħażin, eh, għal dar <l-m>tal-kura</l-m> għat-tfal u <l-m>l-ommijiet</l-m> ġodda?</p>
<p>U nfaqa’ jidħaq, forsi <l-m>bl-idea</l-m> li kien sakkarni <l-m>mat-tfal</l-m>. Sejjaħ lil Giovanna u introduċiena. Kienet mara żgħira żgħira ta’ età li ma stajtx tagħraf <l-m>bl-eżatt</l-m> u li setgħet tvarja bejn <l-m>l-erbgħin</l-m> u <l-m>s-sittin</l-m> sena. Kellha għajnejn żgħar jixegħlu taħt xagħar griż ħafna. <l-m>It-tabib</l-m> qalilha:</p>
<p> — Hawn hu <l-m>s-Sinjur</l-m> li miegħu trid tkun lesta tiġi <l-m>fl-idejn</l-m>.</p>
<p>Ħarset lejja, tiflini, ħmaret sew u għajtet b’leħen iwerżaq:</p>
<p> — Jien nagħmel dmiri, imma żgur ma nistax nitqabad miegħek. Jekk theddidni, ngħajjat ’<l-m>l-infermier</l-m> li hu raġel b’saħħtu u, jekk ma jkunx ġie <l-m>fil-pront</l-m>, inħallik titlaq fejn trid għax jien żgur ma rridx nipperikola ħajti!</p>
<p>Sirt naf wara li <l-m>t-tabib</l-m> kien taha dan <l-m>l-inkarigu</l-m> bil-wegħda ta’ kumpens sostanzjali, u dan kompla jbeżżagħha. Dak <l-m>il-ħin</l-m> kliemha tani fastidju. <l-m>X’pożizzjoni</l-m> sabiħa kont sibt ruħi fiha, u volontà tiegħi!</p>
<p> — U <l-m>x’ħajtek</l-m> l-anġli! għajjatt jien. Min se jipperikolalek ħajtek? Dort fuq <l-m>it-tabib</l-m>. Irrid li din <l-m>il-mara</l-m> tkun avżata biex ma ddejjaqnix! Ġibt miegħi xi kotba u nixtieq nitħalla <l-m>fil-paċi</l-m>.</p>
<p><l-m>It-tabib</l-m> intervjena b’xi kliem ta’ twiddib lil Giovanna. Biex tiskuża ruħha, kompliet tattakkani:</p>
<p> — Jien għandi żewġt itfal, tnejn żgħar, u hemm bżonn nibqa’ ħajja.</p>
<p> — Jien ma nindenjax ruħi noqtlok, irrispondejtha b’ton li żgur ma setax iserrħilha moħħha ’l dik <l-m>il-povra</l-m> mara.</p>
<p><l-m>It-tabib</l-m> ħeles minnha billi qabbadha tmur iġġib ma nafx xiex <l-m>mis-sular</l-m> ta’ fuq u, biex iserraħli rasi, issuġġerieli li jpoġġi persuna oħra minflokha, u żied jgħid:</p>
<p> — Mhix mara <l-m>mill-agħar</l-m> u jekk ngħidilha tigdem ftit ilsienha, ma jkollokx iktar xi tgerger minnha.</p>
<p>Biex nurih li ma jimpurtanix <l-m>mill-persuna</l-m> inkarigata biex toqgħodli għassa, għedtlu li naċċetta li nissaportiha. Ħassejt <l-m>il-bżonn</l-m> li nikkalma, ħriġt <l-m>mill-but</l-m> is-sigarett ta’ qabel <l-m>tal-aħħar</l-m> u pejjiptu qisni <l-m>l-imġewwaħ</l-m>. Spjegajt <l-m>lit-tabib</l-m> li kont ġibt tnejn biss miegħi u li ridt nieqaf inpejjep f’nofsillejl bomm.</p>
<p>Marti telqet <l-m>mat-tabib</l-m>. Hi u sejra qaltli bi tbissima:</p>
<p> — La ddeċidejt hekk, żomm sod.</p>
<p><l-m>Bit-tbissima</l-m> tagħha li kont tant inħobb ħassejtha qiegħda twaqqagħni għaċ-ċajt u kien proprju f’dak <l-m>il-mument</l-m> li f’qalbi twieled sentiment ġdid li kien se jiżgura li tentattiv li bdejtu tant <l-m>bis-serjetà</l-m> kien destinat li jfalli <l-m>mill-ewwel</l-m>. F’daqqa waħda ħassejtni ħażin, imma sirt naf <l-m>x’kien</l-m> li qed iġegħelni nsofri biss meta ħallewni waħdi. Għira mqita <l-m>tal-imġienen</l-m> għat-tabib żagħżugħ. Sabiħ, liberu! Kienu jgħidulu <l-m>l-Venere</l-m> tal-Medici. Għax ma kellhiex tħobbu marti? Kif kien miexi warajha, meta telqu, ħarsilha lejn saqajha mdaħħlin f’żarbun eleganti. Kienet <l-m>l-ewwel</l-m> darba li ħassejt <l-m>l-għira</l-m> minn mindu żżewwiġt. Dik diqa! Kienet tmur sew <l-m>mal-istat</l-m> abbjett ta’ priġunier. Irreżistejt! <l-m>It-tbissima</l-m> ta’ marti kienet <l-m>it-tbissima</l-m> tas-soltu tagħha u ma kinitx qed tidħaq bija għax irnexxielha tkeċċini <l-m>mid-dar</l-m>. Verament kienet hi li sakkritni hawn ġew minkejja li qatt ma tatu importanza ’<l-m>l-vizzju</l-m> tiegħi; imma żgur dan kienet għamlitu biex tintgħoġob miegħi. Wara kollox, ma ftakartx li ma kienx daqshekk faċli li ssir tħobbha ’<l-m>l-mara</l-m> tiegħi? Jekk <l-m>it-tabib</l-m> kien ħarsilha lejn saqajha, żgur kien għamel dan biex jara liema żarbun kellu jixtrilha ’<l-m>l-maħbuba</l-m> tiegħu. Imma <l-m>l-aħħar</l-m> sigarett pejjiptu <l-m>mill-ewwel;</l-m> u kien għadu mhux nofsillejl, imma <l-m>l-ħdax</l-m>, ħin impossibbli <l-m>għall-aħħar</l-m> sigarett.</p>
<p>Ftaħt ktieb. Qrajt mingħajr ma fhimt u kelli saħansitra <l-m>d-dehriet</l-m>. <l-m>Il-paġna</l-m> li fuqha żammejt <l-m>il-ħarsa</l-m> fissa kienet miksija ritratti <l-m>tat-Tabib</l-m> Muli <l-m>fil-glorja</l-m> kollha <l-m>tal-ġmiel</l-m> u <l-m>l-eleganza</l-m> tiegħu. Ma kontx naf nirreżisti! Sejjaħt ’il Giovanna. Forsi jekk nitkellem ftit kont nikkalma. Hi ġiet u <l-m>mill-ewwel</l-m> tatni ħarsa suspettuża. Qaltli tgħajjat b’dak <l-m>il-leħen</l-m> iwerżaq tagħha:</p>
<p> — Tistenniex li se jirnexxilek iġġegħelni nittraskura dmiri.</p>
<p>Intant, biex nagħlqilha ħalqha, gdibt u għedtilha li dan ’qas kien għaddieli minn rasi, li ma kellix iktar aptit naqra u li kont nippreferi ngħid erba’ kelmiet magħha.</p>
<p>Poġġejtha bilqiegħda faċċata tiegħi. Proprju kienet timbuttani b’dak <l-m>il-wiċċ</l-m> ta’ xiħa u għajnejn <l-m>taż-żgħar</l-m> iżebbġu bħal <l-m>tal-annimali</l-m> debboli kollha. Ikkumpatejt lili nnifsi, li kelli nissaporti kumpanija bħal dik! Verament li lanqas meta jkolli <l-m>l-libertà</l-m> ma kont naf nagħżel <l-m>l-aħjar</l-m> nisa biex ipoġġu jħarsu lejja għax <l-m>is-soltu</l-m> jkunu huma li jagħżlu lili, bħalma kienet għamlet <l-m>il-mara</l-m>.</p>
<p>Tlabt lil Giovanna taljenani u billi qalet li ma kienet taf tgħid xejn li kien jixraqlu <l-m>l-attenzjoni</l-m> tiegħi, tlabtha tirrakkuntali fuq <l-m>il-familja</l-m> tagħha li, żidt ngħidilha, kważi kollha f’<l-m>did-dinja</l-m> għandna almenu waħda.</p>
<p>Hi allura obdiet u bdiet billi rrakkuntatli li kellha tpoġġi <l-m>ż-żewġt</l-m> itfal tagħha <l-m>l-Istitut</l-m>.</p>
<p>Jien bdejt nisma’ b’interess għax dawk <l-m>it-tmintax-il</l-m> xahar tqala moħlijin hekk, rajthom <l-m>tad-daħq</l-m>. Imma hi kellha karattru wisq polemikuż u jien ma flaħtx nismagħha meta <l-m>l-ewwel</l-m> riedet tgħidli li hi ma setgħetx tagħmel mod ieħor meta tqis kemm ma kinitx twassal <l-m>il-paga</l-m> tagħha u mbagħad li <l-m>t-tabib</l-m> kellu tort meta jumejn qabel kien qalilha li żewġ kuruni kuljum kienu biżżejjed għax <l-m>l-Istitut</l-m> tal-Foqra kien qed imantnilha <l-m>l-familja</l-m> kollha. Għajtet:</p>
<p> — U <l-m>l-bqija</l-m>? Meta jkunu tawhom <l-m>l-ikel</l-m> u <l-m>l-ħwejjeġ</l-m> tgħid ma jkollhomx kulma għandhom bżonn! U semmiet sensiela ta’ affarijiet li kellha tixtri <l-m>għat-tfal</l-m> u li issa m’għadnix niftakar, għax biex nipproteġi <l-m>s-smigħ</l-m> minn leħinha jwerżaq, dawwart ħsiebi apposta lejn affarijiet oħra. Imma kont madankollu ferut u deherli li kelli dritt għal kumpens:</p>
<p> — M’għandekx sigarett fuqek, imqar wieħed? Inħallsek għaxar kuruni, imma għada, għax fuqi ’qas sold m’għandi.</p>
<p>Giovanna ħadet qatgħa kbira <l-m>bil-proposta</l-m> tiegħi. Bdiet tgħajjat; riedet tgħajjat ’<l-m>l-infermier</l-m> u qamet minn postha biex toħroġ.</p>
<p>Biex tagħlaq ħalqha mort lura <l-m>mill-ewwel</l-m> mill-proposta tiegħi u, <l-m>bl-addoċċ</l-m>, biex inkun għedt xi ħaġa, staqsejt:</p>
<p> — Imma f’<l-m>dal-ħabs</l-m> m’hawnx <l-m>għall-inqas</l-m> xi ħaġa <l-m>x’tixrob</l-m>?</p>
<p>Giovanna kienet pronta tweġibni u, ħaġa <l-m>tal-għaġeb</l-m> għalija, b’ton tassew konverżazzjonali, mingħajr għajjat:</p>
<p> — Anzi! <l-m>It-tabib</l-m>, qabel ma ħareġ għaddieli <l-m>dal-flixkun</l-m> cognac. Ara, <l-m>il-flixkun</l-m> għadu magħluq. Qed tara, għadu ma ntmissx.</p>
<p>Sibt ruħi f’tali kundizzjoni li ma stajtx nara kif se noħroġ minnha ħlief billi nisker. Qed tara fiex ġabitni <l-m>l-fiduċja</l-m> f’marti!</p>
<p>F’dak <l-m>il-mument</l-m> deherli li <l-m>l-vizzju</l-m> tas-sigaretti ma kienx jiswieh <l-m>l-isforz</l-m> li kien iġegħelni ngħaddi minnu. Issa kont ilni ġa nofs siegħa ma npejjipx u ma ħsibt xejn fuq hekk, medhi kif kont <l-m>bil-ħsieb</l-m> tal-mara u <l-m>t-Tabib</l-m> Muli. Kont għaldaqstant imfejjaq għalkollox, imma irrimedjabbilment redikolu!</p>
<p>Ftaħt <l-m>il-flixkun</l-m> u ferrajt tazza <l-m>mil-likwidu</l-m> isfar. Giovanna kienet qiegħda tħares lejja b’ħalqha miftuħ, imma jien żammejt lura milli noffrilha minnu.</p>
<p> — Nista’ jkolli ieħor minnu meta nkun żvujtajtu <l-m>dal-flixkun</l-m>?</p>
<p>Giovanna, dejjem <l-m>bl-iktar</l-m> ton simpatiku u konverżazzjonali serrħitli rasi:</p>
<p> — Kemm tkun trid minnhom! Biex taqtagħlek xewqtek dik li tkun qed tieħu ħsieb <l-m>il-provisti</l-m> għandha tqum anki f’nofsillejl!</p>
<p>Jien qatt ma sofrejt <l-m>mir-regħba</l-m> u Giovanna kellha <l-m>mill-ewwel</l-m> it-tazza mimlija <l-m>sax-xifer</l-m>. Ma kinitx laħqet qalet grazzi li ma żvujtathiex u <l-m>mill-ewwel</l-m> dawret għajnejha jixegħlu lejn <l-m>il-flixkun</l-m>. Kienet għalhekk hi stess li tatni <l-m>l-idea</l-m> li nġibha <l-m>fis-sakra</l-m>. Imma ara taħseb li kienet xi ħaġa faċli!</p>
<p>Ma nafx nirrepeti eżattament dak li qaltli, wara li kienet niżżlet tazza wara tazza, <l-m>bid-djalett</l-m> Triestin pur tagħha, imma kelli <l-m>l-impressjoni</l-m> li kont maġenb persuna li, kieku ma kontx sturmentat <l-m>bl-inkwiet</l-m> li kelli, stajt kont noqgħod nismagħha <l-m>bil-pjaċir</l-m> kollu.</p>
<p><l-m>L-ewwel</l-m> nett qaltli li hi hekk tħobb taħdem. Kulħadd f’<l-m>did-dinja</l-m> għandu jippretendi li jkollu dritt iqatta’ sagħtejn kuljum fuq pultruna komda bħal din, faċċata ta’ flixkun likwidu tajjeb, minn dak li ma jagħmillekx ħażin.</p>
<p>Pruvajt ngħid xi ħaġa anki jien. Staqsejtha jekk, meta kien ħaj żewġha, xogħolha kienx organizzat proprju b’dak <l-m>il-mod</l-m>.</p>
<p>Hi nfaqgħet tidħaq. Meta kien ħaj, żewġha kien iktar isawwatha milli jbusha u, meta tqis għal kemm kellha taħdem għalih, issa għaliha kollox kien qisu mistrieħ anki qabel ma wasalt jien f’dik <l-m>id-dar</l-m> bil-kura tiegħi.</p>
<p>Imbagħad Giovanna tħassbet u staqsietni jekk kontx nemmen li <l-m>l-mejtin</l-m> kienu jaraw dak li jagħmlu <l-m>l-ħajjin</l-m>. Baxxejt ftit rasi biex nuriha li nemmnu dan. Imma hi riedet tkun taf jekk <l-m>il-mejtin</l-m>, meta jaslu lil hinn, isirux jafu dak kollu li ġara hawn isfel meta huma kienu għadhom ħajjin.</p>
<p>Għal mument <l-m>il-mistoqsija</l-m> fixlitni. Biex tagħqad kienet poġġietha b’leħen dejjem iktar kwiet għax, biex ma jisimgħuhiex <l-m>il-mejtin</l-m>, Giovanna kienet baxxietu. </p>
<p> — Jiġifieri, mela, għedtilha, int <l-m>lir-raġel</l-m> qlibthielu.</p>
<p>Qaltli biex ma ngħajjatx imbagħad qerret miegħi li kienet qalbithielu, imma biss <l-m>fl-ewwel</l-m> xhur <l-m>taż-żwieġ</l-m> tagħhom. Imbagħad drathom <l-m>id-daqqiet</l-m> u kienet ħabbitu <l-m>lir-raġel</l-m>.</p>
<p>Biex inħalliha għaddejja <l-m>l-konverżazzjoni</l-m> staqsejtha:</p>
<p> — Allura <l-m>l-ewwel</l-m> tifla tiegħek ġiet <l-m>fid-dinja</l-m> permezz ta’ <l-m>dal-ieħor</l-m>?</p>
<p>Dejjem b’leħinha baxx ammettiet li hekk taħseb anki minħabba ċertu xebh. Jiddispjaċiha ħafna li qalbitha <l-m>lir-raġel</l-m>. Kienet qed tgħid hekk, imma dejjem <l-m>bid-daħqa</l-m> għax dawn affarijiet <l-m>tad-daħq</l-m> anki meta jkun jiddispjaċik. Imma biss kemm ilu li miet, għax qabel, peress li ma kienx jaf, <l-m>il-biċċa</l-m> ma setgħetx kienet importanti.</p>
<p>Immexxi minn ċertu simpatija fraterna, ippruvajt intaffilha <l-m>d-dispjaċir</l-m> u għedtilha li <l-m>l-mejtin</l-m> kienu jafu kollox, imma li minn ċertu affarijiet ma jimpurtahomx.</p>
<p> — Il-ħajjin biss isofru! esklamajt, jien u nagħti <l-m>bil-ponn</l-m> fuq <l-m>il-mejda</l-m>.</p>
<p>Kelli tbenġila f’idi u m’hemm xejn aħjar minn uġigħ fiżiku biex iqajjem fik ideat ġodda. Ilmaħt <l-m>il-possibbiltà</l-m> li waqt li kont sallabt lili nnifsi <l-m>mal-idea</l-m> li <l-m>l-mara</l-m> kienet qiegħda tapprofitta ruħha <l-m>mir-reklużjoni</l-m> tiegħi biex taqlibhieli, jista’ jkun li <l-m>t-tabib</l-m> kien <l-m>il-ħin</l-m> kollu <l-m>fid-dar</l-m> tal-kura, u f’dak <l-m>il-każ</l-m> jien stajt nerġa’ nkun trankwill. Tlabt lil Giovanna biex tmur tara, għedtilha li kelli bżonn ngħidlu xi ħaġa <l-m>lit-tabib</l-m> u wegħedtha bħala rigal <l-m>il-flixkun</l-m> sħiħ. Hija pprotestat li ma kinitx tħobb tixrob daqshekk, imma <l-m>mill-ewwel</l-m> qagħdet u smajtha ssabbat saqajha tielgħa titbandal <l-m>it-taraġ</l-m> tal-injam <l-m>sat-tieni</l-m> sular biex toħroġ <l-m>mill-klawsura</l-m> tagħna. Imbagħad reġgħet niżlet, imma waqgħet b’ħafna storbju u għajjat.</p>
<p> — Nirra jieħdok <l-m>ix-xitan</l-m>! għedtilha jien, imbaqbaq, minn taħt <l-m>l-ilsien</l-m>. Kieku kisret għonqha <l-m>s-sitwazzjoni</l-m> tiegħi kienet issir ħafna iktar sempliċi.</p>
<p>Minflok, waslet lura titbissem għax kienet tinstab f’dak <l-m>l-istat</l-m> li fih <l-m>il-weġgħat</l-m> ma tantx iweġġgħuk. Irrakkuntatli li kienet tkellmet <l-m>mal-infermier</l-m> li kien daħal <l-m>fis-sodda</l-m>, imma li se jibqa’ <l-m>għad-dispożizzjoni</l-m> tagħha, f’każ li nġib ruħi ħażin. Għolliet idha u <l-m>bis-suba</l-m>’ <l-m>l-werrej</l-m> ippuntat akkumpanjat dak <l-m>il-kliem</l-m> b’ġest ta’ theddida mtaffi bi tbissima. Imbagħad, xott xott, żiedet li <l-m>t-tabib</l-m> ma reġax ġie lura minn mindu ħareġ ma’ marti. Proprju minn dak <l-m>il-ħin</l-m>! Anzi, għal xi ftit sigħat <l-m>l-infermier</l-m> kien qed jispera li jiġi lura għax kien hemm marid li kellu bżonn li jarah hu. Issa kien qata’ qalbu.</p>
<p>Jien ħarist lejha biex nitkixxef jekk <l-m>it-tbissima</l-m> mifruxa fuq wiċċha kinitx falza jew kinitx ġdida għalkollox u ġejja <l-m>mill-fatt</l-m> li <l-m>t-tabib</l-m> kien qiegħed ma’ marti minflok miegħi, li kont <l-m>il-pazjent</l-m> tiegħu. Rasi bdiet iddur <l-m>bir-rabja</l-m> li qabditni. Ikolli nammetti li, bħal dejjem, f’ruħi kienu qed jissieltu żewġ persuni li minnhom waħda, <l-m>l-iktar</l-m> waħda raġjonevoli, kienet qiegħda tgħidli: “Imbeċilli! Għax taħseb li <l-m>l-mara</l-m> qiegħda taqlibhielek? Hi m’għandhiex bżonn taqflek biex ikollha <l-m>l-opportunità</l-m>.<span class="pullsemi">”</span> <l-m>L-oħra</l-m>, u kienet żgur dik li riedet tpejjep, kienet ukoll qiegħda tgħajjarni imbeċilli, imma biex tgħajjat: “Ma tiftakarhiex <l-m>il-kumdità</l-m> li ġġib magħha <l-m>l-assenza</l-m> tar-raġel? <l-m>Mat-tabib</l-m> li issa mħallas minnek!”</p>
<p>Giovanna, waqt li kompliet tixrob, qalet:</p>
<p> — Insejt nagħlaq <l-m>il-bieb</l-m> tat-tieni sular. Imma ma rridx nerġa’ nagħmel dawk <l-m>iż-żewġ</l-m> sulari. Hemm fuq dejjem ikun hemm <l-m>in-nies</l-m> u min jaf <l-m>x’figura</l-m> taqta’ jekk tipprova taħrab.</p>
<p> — Hekk hu! għedt jien b’dak <l-m>il-minimu</l-m> t’ipokrezija li issa kien hemm bżonn biex ninganna <l-m>l-povra</l-m> mara. Imbagħad niżżilt ftit cognac jien ukoll u ddikjarajt li issa li għandi tant minn dak <l-m>l-ispirtu</l-m> għad-dispożizzjoni tiegħi, <l-m>mis-sigaretti</l-m> m’għadu jimpurtani xejn. Hi emmnitni <l-m>mill-ewwel</l-m> u allura ħarriftilha li ma kontx verament jien li ridt naqtgħu <l-m>l-vizzju</l-m> tat-tipjip. <l-m>Il-mara</l-m> riditni. Tajjeb li tkun taf li meta nkun pejjipt għaxar sigaretti nsir terribbli. Kwalunkwe mara li kienet tinzerta qribi kienet issib ruħha <l-m>fil-periklu</l-m>.</p>
<p>Giovanna bdiet tidħaq tgħajjat, mitluqa fuq <l-m>is-siġġu:</l-m></p>
<p> — U tkun <l-m>il-mara</l-m> li żżommok milli tpejjiphom <l-m>l-għaxar</l-m> sigaretti li hemm bżonn?</p>
<p> — Proprju hekk! <l-m>Għall-inqas</l-m> lili hi kienet twaqqafni.</p>
<p>Ma kinitx injuranta sa barra Giovanna meta jkollha daqshekk cognac ġo fiha. Qabditha <l-m>d-daqquqa</l-m> u kważi waqgħet <l-m>mis-siġġu</l-m> bid-daħq, imma meta <l-m>n-nifs</l-m> kien jippermettilha, bi kliem miksur, bdiet tpinġi immaġni ta’ barra minn hawn imnebbħa <l-m>mill-marda</l-m> tiegħi: għaxar sigaretti… nofs siegħa… idoqq <l-m>l-iżveljarin…</l-m> imbagħad…</p>
<p>Ikkoreġejtha:</p>
<p> — Għal għaxar sigaretti jien għandi bżonn madwar siegħa. Imbagħad biex nistenna <l-m>l-effett</l-m> sħiħ għandi bżonn siegħa oħra, għaxar minuti ’l hawn u ’l hemm…</p>
<p>F’daqqa waħda Giovanna sserjat u qamet mingħajr wisq tbatija <l-m>mis-siġġu</l-m> tagħha. Qalet li dieħla <l-m>fis-sodda</l-m> għax kienet qiegħda tħoss ftit rasha tuġagħha. Offrejtilha li tieħu <l-m>l-flixkun</l-m> magħha, għax jien kont ħadt biżżejjed minn dak <l-m>l-ispirtu</l-m>. Ipokritament għedtilha li <l-m>l-ġurnata</l-m> ta’ wara ridtha ġġibli xi nbid tajjeb.</p>
<p>Imma hi mhux fuq <l-m>l-inbid</l-m> kienet qiegħda taħseb. Qabel ħarġet <l-m>bil-flixkun</l-m> taħt abtha tatni ħarsa li beżżgħatni.</p>
<p>Kienet ħalliet <l-m>il-bieb</l-m> miftuħ u wara ftit waqa’ f’nofs <l-m>il-kamra</l-m> pakkett li ġbart <l-m>mill-ewwel:</l-m> kien fih eżatt <l-m>ħdax-il</l-m> sigarett <l-m>bil-għadd</l-m>. Biex tkun ċerta, <l-m>il-povra</l-m> Giovanna riedet tifqagħni. Sigaretti ordinarji, Ungeriżi. Imma <l-m>l-ewwel</l-m> wieħed li xgħelt kien tajjeb ħafna. Verament ħassejtni ħadt <l-m>ir-ruħ</l-m>. <l-m>Għall-ewwel</l-m> ħassejtni bravu għax kont pattejthielha ’l dik <l-m>id-dar</l-m> li kienet tajba biex issakkar <l-m>it-tfal</l-m>, imma mhux lili. Imbagħad skoprejt li kont pattejtha anki <l-m>lill-mara</l-m> u deherli li kont ħallastha <l-m>bl-istess</l-m> munita. Għaliex, inkella, <l-m>l-għira</l-m> tiegħi kienet trażmutat ruħha f’kurżità tant sapportabbli? Qgħadt hemm trankwill inpejjep dawk <l-m>is-sigaretti</l-m> jqallgħuk.</p>
<p>Wara xi nofs siegħa ftakart li kelli bżonn naħrab minn dik <l-m>id-dar</l-m> fejn Giovanna kienet qed tistenna li titħallas. Ġbart <l-m>iż-żarbun</l-m> u ħriġt <l-m>fil-kuritur</l-m>. <l-m>Il-bieb</l-m> tal-kamra ta’ Giovanna kien imbexxaq u, minn nifisha qawwi u regolari, deherli li kienet rieqda. Tlajt <l-m>bil-galbu</l-m> sat-tieni sular fejn wara dak <l-m>il-bieb </l-m>— li kien tant kburi bih <l-m>it-Tabib</l-m> Muli — deffist <l-m>iż-żraben</l-m>. Ħriġt fuq mezzanin u bdejt nieżel <l-m>it-taraġ</l-m>, <l-m>bil-mod</l-m> biex ma nqajjimx suspett.</p>
<p>Kont wasalt <l-m>fil-mezzanin</l-m> tal-ewwel sular, meta sinjorina liebsa b’ċertu eleganza ta’ infermiera, segwietni biex tistaqsini <l-m>bil-pulit:</l-m></p>
<p> — Qed tfittex lil xi ħadd?</p>
<p>Kienet ħelwa u ma kienx jiddispjaċini nispiċċahom ħdejha <l-m>l-għaxar</l-m> sigaretti. Tbissimtilha ftit aggressivament:</p>
<p> — It-Tabib Muli mhux hawn?</p>
<p>Berrqet għajnejha:</p>
<p> — Dal-ħin qatt ma jkun hawn.</p>
<p> — Ma tafx tgħidli fejn nista’ nsibu bħalissa? <l-m>Id-dar</l-m> għandi marid li għandu bżonnu. Kollha korteżija tatni <l-m>l-indirizz</l-m> tat-tabib u jien irrepetejtu iktar minn darba biex inġegħelha taħseb li ridt niftakru. Ma tantx kelli għaġla li nitlaq, imma hi, xott xott, tatni daharha. Verament ġejt imkeċċi <l-m>mill-ħabs</l-m> tiegħi.</p>
<p>Minn isfel kien hemm mara lesta biex tiftaħli <l-m>l-bieb</l-m>. Ma kellix sold fuqi u għedtilha minn taħt <l-m>l-ilsien:</l-m></p>
<p> — Narak darb’oħra.</p>
<p><l-m>Il-ġejjieni</l-m> qatt ma tista’ tkun tafu. Fejn nidħol jien <l-m>l-affarijiet</l-m> jirrepetu ruħhom: dejjem seta’ jagħti <l-m>l-każ</l-m> li nerġa’ ngħaddi minn hawn.</p>
<p><l-m>Il-lejl</l-m> kien ċar u sħun. Għollejt <l-m>il-kappell</l-m> biex inħoss aħjar <l-m>iż-żiffa</l-m> tal-libertà. Ħarist lejn <l-m>l-istilel</l-m> b’ammirazzjoni qisni kont għadni kif għamilthom tiegħi. <l-m>Il-ġurnata</l-m> ta’ wara, ’il bogħod <l-m>mid-dar</l-m> tal-kura, kont se nkun waqaft inpejjep. Intant f’ħanut <l-m>tal-kafè</l-m> għadu miftuħ xtrajt sigaretti tajbin għax ma stajtx intemm <l-m>il-karriera</l-m> tiegħi <l-m>tat-tipjip</l-m> b’wieħed minn dawk <l-m>is-sigaretti</l-m> tal-povra Giovanna. <l-m>Il-wejter</l-m> li tahomli kien jafni u fdani nħallas wara.</p>
<p>Meta wasalt <l-m>il-villa</l-m> tiegħi daqqejt <l-m>il-qanpiena</l-m> b’ferneżija. <l-m>L-ewwel</l-m> feġġet <l-m>fit-tieqa</l-m> s-seftura mbagħad, wara ċertu ħin mhux wisq qasir, <l-m>il-mara</l-m>. Jien stennejtha waqt li kollni biered kont qed naħseb:  “<l-m>Mid-dehra</l-m> hemm <l-m>it-Tabib</l-m> Muli.<span class="pullsemi">”</span> Imma, meta għarfitni, marti bdiet tfaqqa’ <l-m>d-daħq</l-m> li rbombja <l-m>fit-triq</l-m> vojta u li kien tant sinċier li kellu jkun biżżejjed biex iħassar kull dubju.</p>
<p><l-m>Id-dar</l-m> domt ma mmur norqod biex nagħmilha <l-m>tal-inkwiżitur</l-m>. <l-m>Il-mara</l-m>, li wegħedtha li nirrakkuntalha <l-m>l-avventuri</l-m> tiegħi <l-m>tal-ġurnata</l-m> ta’ qabel, li hi mingħaliha kienet taf, staqsietni:</p>
<p> — Imma għax ma tmurx <l-m>fis-sodda</l-m>?</p>
<p>Biex insib skuża għedt:</p>
<p> — Jidhirli li int approfittajt <l-m>mill-assenza</l-m> tiegħi biex tibdel <l-m>il-post</l-m> ta’ dak <l-m>l-armarju</l-m>.</p>
<p>Veru li nemmen li <l-m>l-affarijiet</l-m>, <l-m>fid-dar</l-m>, dejjem jibdlu posthom u huwa veru wkoll li marti ħafna drabi ċċaqlaqhom, imma dak <l-m>il-ħin</l-m> jien flejt kull kantuniera biex nara jekk kienx hemm moħbi <l-m>l-ġisem</l-m> żgħir, eleganti <l-m>tat-Tabib</l-m> Muli.</p>
<p>Minn marti ħadt aħbar tajba. Hi u ġejja lura <l-m>mid-dar</l-m> tal-kura nzertat iltaqgħet <l-m>mat-tifel</l-m> ta’ Olivi li qalilha li <l-m>x-xiħ</l-m> kien għadda <l-m>għall-aħjar</l-m> wara li ħa mediċina li kitiblu tabib ġdid li kellu.</p>
<p>Meta ġejt biex norqod ħsibt li kont għamilt tajjeb li tlaqt <l-m>mid-dar</l-m> tal-kura għax b’hekk kelli <l-m>l-ħin</l-m> kollu biex infejjaq lili nnifsi <l-m>bil-mod</l-m>. U wkoll, <l-m>it-tifel</l-m>, li kien rieqed <l-m>fil-kamra</l-m> ta’ ħdejna, żgur li kien għadu mhux qed ilesti biex jiġġudikani jew jimitani. Assolutament ma kien hemm għaġla ta’ <l-m>xejn <span class="end-dot">.</span></l-m></p>
						</section>
					
				
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="It-Tipjip">
		
		
		
		<ul class="promo-list">
	
	
		
		
		<li>
			<a class="promo mejju-2023 promo-esej story-11" href="/joe-gatt-il-kuxjenza-fit-truf/" onclick="_paq.push(['trackEvent', 'Promo', 'minn: It-Tipjip', 'għal: Il-Kuxjenza fit-Truf', 1]);">
				<header>
	
		<h4>Mejju 2023</h4>
		<h1>
			Il-Kuxjenza <l-m>fit-Truf</l-m>
			
		</h1>
		
			<h2>Joe Gatt</h2>
		
	
	
</header>

				<div class="body-text">
					
						<p>Bħalma żgur skoprew ħafna qabli, meta tkun qed tittraduċi <l-m>mit-Taljan</l-m>, <l-m>il-Malti</l-m> li qed taħdem bih ma tħossux uniformi. Fih ħafna li hu lixx u duttili, imma fih ukoll <l-m>l-għoqiedi</l-m> u <l-m>l-ingroppi</l-m>. <l-m>Fil-Malti</l-m> hemm ħafna Taljan li jgħaddi mingħajr ma tagħti kasu; imbagħad hemm <l-m>it-Taljan</l-m> tal-avukati. Filli tiskrupla għax tħossok m’int qed tagħmel xejn ħlief tbiddel ftit <l-m>l-ortografija </l-m>— “io avanzo tale ipotesi per spiegare la mia debolezza giovanile, ma senza una decisa convinzione” — filli ttik rasek għax tinduna li qed tinstema’ iktar Taljan <l-m>mit-test</l-m> oriġinali.</p>
					
				</div>
			</a>
		</li>
	
		
		
		<li>
			<a class="promo lulju-2023 promo-storja story-15" href="/rowena-grech-medusa/" onclick="_paq.push(['trackEvent', 'Promo', 'minn: It-Tipjip', 'għal: Il-Kuxjenza fit-Truf', 2]);">
				<header>
	
		<h4>Lulju 2023</h4>
		<h1>
			Medusa
			
		</h1>
		
			<h2>Rowena Grech</h2>
		
	
	
</header>

				<div class="body-text">
					
						<p>Żgur li ismi familjari. Żgur li smajt bosta stejjer fuqi. Iżda żgur qatt ma smajt dak li ġara bejni u bejn Persew. Nitolbok, iskot ftit u isma’ <l-m>l-istorja</l-m> tiegħi qabel nissarraf f’elf framment ta’ miti oħra…
Mela darba, ħmistax-il sena ilu, meta kont għadni tifla, kont ngħix <l-m>mal-ġenituri</l-m> tiegħi, Foriku u Keto, fuq gżira serena mdawra b’baħar blu jwerżaq. <l-m>Id-dar</l-m> kienet ċkejkna, bi tlett ikmamar kollox; <l-m>il-kċina</l-m>, <l-m>il-kamra</l-m> tal-bżonnijet tagħna u <l-m>l-kamra</l-m> fejn konna norqdu jien u ħuti <l-m>l-oħra</l-m>. Għalkemm bejni u bejn ħuti <l-m>l-kbar</l-m> ftit snin biss kienu jifirduna — qabża ta’ sentejn kull wieħed — l-ikbar differenza kienet <l-m>il-vulnerabbiltà</l-m> tal-mortalità tiegħi. U meta ħuti, Stenun u Ewrjali, kellhom <l-m>is-setgħa</l-m> li jmorru jesploraw <l-m>l-għelieqi</l-m>, <l-m>il-ġenituri</l-m> kienu jżommuni priġuniera <l-m>tal-erba</l-m>’ ħitan kennija <l-m>tad-dar</l-m>. Iżda ma kontx  inħabbel wisq rasi għaliex f’nofs dik <l-m>id-dalma</l-m> solitudni ltqajt <l-m>mal-unika</l-m> mħabba reċiproka f’ħajti: <l-m>il-kelma</l-m>. U minn hemm kienu <l-m>l-bosta</l-m> sigħat li kont qattajt b’rasi mgħaddsa <l-m>fil-kotba</l-m>, nixtarr <l-m>l-għerf</l-m> li <l-m>l-paġni</l-m>, bla ma jafu, jgħadduli.
</p>
					
				</div>
			</a>
		</li>
	
		
		
		<li>
			<a class="promo novembru-2023 promo-poezija story-27" href="/kris-polidano-na-i-hom/" onclick="_paq.push(['trackEvent', 'Promo', 'minn: It-Tipjip', 'għal: Il-Kuxjenza fit-Truf', 3]);">
				<header>
	
		<h4>Novembru 2023</h4>
		<h1>
			-Na -I -Hom
			
		</h1>
		
			<h2>Kris Polidano</h2>
		
	
	
</header>

				<div class="body-text poetry">
					
						<p>Fl-ewwel minuti luċidi ta’ kull filgħodu<br/>naħseb biex immur mixja lejn il-ġnien li jħallini mdellka bin-nostalġija <br/>biex inħares lejn il-bieb magħluq li jgħiduli li int kont hemm għassa miegħu kuljum u<br/>l-kamra kulur it-te meta titfagħlu l-ħalib tal-bott li issa <br/>spiċċat mużew tal-karti llaminati li jiftaħ kull jumejn<br/><br/>Il-bejta għall-ħarba kull nhar t’Erbgħa tal-grupp lebsin l-iswed għax cool<br/>għaddejjin nitmiegħku maż-żrieżaq<br/>daharna mal-arbli tal-bandli<br/>nitkażaw dwar x’għamlu dawk fil-kumplessi tal-garaxxijiet — <br/>l-ispots tal-konsulenzi romantiċi tat-tfal bravi Nsara aged 13 and up</p>
					
				</div>
			</a>
		</li>
	
</ul>

	</aside>
	<script>
		monthYear = 'mejju-2023' || null;
		podcastUrl = 'https://assets.pippa.io/shows/undefined/1695743362825-f46af5fbedd1326a28ca52d31fda7aec.mp3' || null;
		storyId = '10' || null;
		wordcount = 6475 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="italo-svevo-joe-gatt-it-tipjip">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/italo-svevo-joe-gatt-it-tipjip.png" width="180" height="180" alt="QR code" /></div>
		<div id="url">https://aphroconfuso.mt/italo-svevo-joe-gatt-it-tipjip/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
