<!doctype html>
<html lang="mt" translate="no">

	<head>
		
		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta http-equiv="Content-Type" content="text/html;charset=UTF-8">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">

		<!-- DOWNLOAD FONTS!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!! -->
		<link rel="preconnect" href="https://fonts.googleapis.com">
		<link rel="preconnect" href="https://fonts.gstatic.com" crossorigin>
		<link href="https://fonts.googleapis.com/css2?family=Alegreya+SC:ital,wght@0,400;0,500;0,700;0,800;0,900;1,400;1,500;1,700;1,800;1,900&family=Alegreya+Sans+SC:ital,wght@0,100;0,300;0,400;0,500;0,700;0,800;0,900;1,100;1,300;1,400;1,500;1,700;1,800;1,900&family=Alegreya+Sans:ital,wght@0,100;0,300;0,400;0,500;0,700;0,800;0,900;1,100;1,300;1,400;1,500;1,700;1,800;1,900&family=Alegreya:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&family=Cinzel+Decorative:wght@400;700;900&family=Cinzel:wght@400;500;600;700;800;900&family=Fira+Sans+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Fira+Sans+Extra+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Fira+Sans:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Noto+Naskh+Arabic&family=Sofia+Sans+Semi+Condensed:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=Vollkorn:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&display=swap" rel="stylesheet">

		<link rel="stylesheet" href="/css/style-a9a27825.css">
		<script src="/js/script.js" defer></script>
		<script>
			var _paq = window._paq = window._paq || [];
			_paq.push(['trackPageView']);
			_paq.push(['enableLinkTracking']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', '1']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav story">
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<div class='menu-button'></div>
				</label>
				<menu>
					<li><a href="/appuntamenti">Appuntamenti</a></li>
					<li><a href="/kontributuri">Kontributuri</a></li>
					<li><a href="/dwarna">Dwarna</a></li>
					<li class="hide-laptop">&nbsp;</li>
					<li><a href="/newsletter">Newsletter</a></li>
					<li><a href="/podcast">Podcast</a></li>
					<li><a href="/bookmarks">Bookmarks</a></li>
					<li id="text-size-adjust" class="hide-laptop"><a href="#">a</a><a href="#">a</a><a href="#">a</a><a href="#">a</a><a href="#">a</a></li>
				</menu>
			</nav>
			<main id="skipto">
				

	<title>Italo Svevo: It-Tipjip (tr Joe Gatt) · Aphroconfuso</title>
	<meta content="Ġurnal letterarju." name="description">
	<meta property="og:image" content="https://stampi.aphroconfuso.mt/">



<article class="mejju-2023">
	<header>
		<h3><a href="/mejju-2023/">Mejju 2023</a></h5>
		<h1>It-Tipjip</h1>
		<h2>
			
				Italo Svevo <span class="translator"><a href="/joe-gatt">Joe Gatt</a></span>
			
		</h2>
	</header>
	<div class="container">
		<section class="grid-max-panel-left-top">
			
			
		</section>
		<section class="grid-max-panel-right-top">
			
		</section>
		<div class="grid-body">
			
			
				<section id="body-text" class="body-text">
					<p><span class="initial"><span class="dropcap drop-I">I</span><u>t-tabib</u></span>&nbsp; li kellimt qalli biex nibda xogħoli b’analiżi storika <u>tal-propensità</u> tiegħi <u>għat-tipjip</u>:</p>
<p>&hairsp;—&hairsp;Ikteb! Ikteb! U tara kif tasal biex tara lilek innifsek kollok kemm int.</p>
<p>Naħseb li dwar <u>it-tipjip</u> nista’ nikteb minn hawn, <u>mill-mejda</u> tieghi mingħajr ma noqgħod immur noħlom fuq dik <u>il-pultruna</u>. Ma nafx kif għandi nibda, u ninvoka <u>l-assistenza</u> <u>tas-sigaretti</u>, li kollha tant jixbhħu lil dak li għandi f’idi.</p>
<p>Illum <u>mill-ewwel</u> niskopri xi ħaġa li ma kontx bqajt niftakar. <u>L-ewwel</u> sigaretti li pejjipt m’għadekx issibhom <u>għall-bejgħ</u>. <u>Għall-ħabta</u> <u>tal-1870</u> kellhom <u>fl-Awstrija</u> dawk li kienu jinbiegħu f’kaxxa <u>tal-kartun</u> żgħira <u>bit-tikketta</u> <u>tal-ajkla</u> b’żewġt irjus. Ħares: ma’ waħda minn dawn <u>il-kaxxi</u> jduru <u>mill-ewwel</u> diversi persuni, kollha b’xi karatteristika minn tagħhom li hi biżżejjed biex tfakkarni <u>x’jisimhom</u>, imma mhux tant li nemozzjona ruħi b’dan <u>l-inkontru</u> bla ħsieb. Nipprova nieħu iżjed u mmur <u>sal-pultruna</u>: <u>il-persuni</u> jogħosfru u posthom jeħduh koċċ buffi jiddieħqu bija. Immur lura skoraġġut lejn <u>il-mejda</u>.</p>
<p>Waħda <u>mill-figuri</u>, leħinha daqsxejn goff, kienet Ġużeppi, ġuvnott tampari, u <u>l-oħra</u> ħija, iżgħar minni sena u issa ilu mejjet <u>is-snin</u>. Ġużeppi donnu kien jirċievi ħafna flus minn għand missieru u kien jirregalalna minnhom dawk <u>is-sigaretti</u>. Imma żgur kien joffri iktar lilu milli lili. Minn hemm ġieni <u>l-bżonn</u> li sibt ruħi fih li nara minn fejn se nakkwista iktar minnhom għalija. Għalhekk bdejt nisraq. <u>Fis-sajf</u> missieri kien jitlaq <u>is-sidrija</u> fuq siġġu u <u>fil-but</u> <u>iż-żgħir</u> tagħha kien ikollu <u>ż-żgħar</u>: kont nobrom <u>l-għaxar</u> soldi li kelli bżonn biex nakkwista dik <u>il-kaxxa</u> żgħira prezzjuża u kont inpejjiphom wieħed wara <u>l-ieħor</u> <u>l-għaxar</u> sigaretti li kien ikun fiha, biex ma jdumx <u>fil-pussess</u> tiegħi <u>il-frott</u> kompromettenti <u>tas-serqa</u>. Din kollha kienet hemm <u>fil-kuxjenza</u> tiegħi kieku ridt. Reġgħet inqalgħet issa għax ma kontx naf qabel li setgħet kienet ta’ importanza. Hekk, niżżilt mnejn ġej <u>dal-vizzju</u> maħmuġ u forsi (min jaf?) ġaà fiqt. Għalhekk, biex nara jekk hux <u>il-każ</u>, inqabbad sigarett <u>tal-aħħar</u> u forsi narmih <u>mill-ewwel</u>, iddiżgustat.</p>
<p>Imbagħad niftakar li jum fost <u>l-oħrajn</u> missieri qabadni <u>bis-sidrija</u> tiegħu f’idi. Jien, bi sfaċċataġni li issa issa kieku ma jkollix u li għadha <u>s’issa</u> tiddiżgustani (min jaf jekk dan <u>id-diżgust</u> għandux importanza kbira <u>fil-kura</u> tiegħi) għeidtlu li kienet ġietni <u>l-kurżità</u> ngħodd kemm fiha buttuni. Missieri daħaq <u>bil-ġibda</u> tiegħi lejn <u>il-matematika</u> jew lejn <u>il-ħjata</u> u ma rax li kelli subgħajja <u>fil-but</u> <u>iż-żgħir</u> <u>tas-sidrija</u>. Biex niġbor ġieħi nista’ ngħid li kienet biżżejjed dik <u>id-daħqa</u> <u>bl-innoċenza</u> tiegħi, li ma kienitx teżisti, biex iżżommni lura għal dejjem milli nisraq. Ċjoè, bqajt nisraq, imma mingħajr ma kont inkun naf. Missieri kien iħalli jiġru sigarri Virginia nofshom impejpin, weqfin fuq imwejjed u armarji. Jien kont mingħalija li dan kien <u>il-metodu</u> tiegħu kif jarmihom u kont mingħalija li Catina, <u>is-seftura</u> xiħa tagħna, kienet se tarmihomlu. Kont immur inpejjiphom <u>bil-moħbi</u>. Malli kienu jiġu f’idi kont niksaħ għax kont naf <u>x’deni</u> kienu jagħamluli. Imbagħad kont inpejjiphom sakemm sidri kien ikun mimli għaraq kiesaħ u <u>l-istonku</u> jkun għoqda. Ma tistgħax tgħid li fi tfuliti kont nieqes <u>mill-enerġija</u>.</p>
<p>Naf perfettment ukoll kif missieri fejjaqni minn din <u>id-drawwa</u>. Darba <u>fis-sajf</u> wasalt <u>id-dar</u> minn ħarġa <u>tal-iskola</u>, għajjien u għasra <u>bl-għaraq</u>. Ommi kienet għenitni ninża’<span class="pullsemi">,</span> geżwritni f’liżar ħafif, u ħallietni norqod fuq <u>is-sufan</u> fejn hi stess kienet  bilqgħieda, mehdija <u>bil-ħjata</u>. Kont daqt norqod, imma kien għad kelli <u>x-xemx</u> f’għajnejja u domt biex nintilef minn sensija. <u>Il-ħlewwa</u> li f’dik <u>l-età</u> tiġi <u>mal-mistrieħ</u> wara għejja kbira, hija evidenti għalija daqs li kieku xbieha fiha nnifisha, evidenti daqs li kieku kont issa stess hemm maġenmb dak <u>il-ġisem</u> għażiż li m’għadux jeżisti.</p>
<p>Niftakar <u>il-kamra</u> friska u kbira fejn aħna <u>t-tfal</u> konna nilagħabu u li issa, f’<u>daż-żmien</u> rgħib <u>għall-ispazju</u>, hi maqsuma f’żewġ partijiet. F’dik <u>ix-xena</u> ħija ma jidhirx, ħaġa li tiskantani għax naħseb li huwa wkoll kellu jieħu sehem f’dik <u>il-ħarġa</u> u allura kellu mbagħad jieħu sehem <u>fil-mistrieħ</u>. Tgħid kien rieqed huwa wkoll fuq <u>it-tarf</u> <u>l-ieħor</u> <u>tas-sufan</u> <u>il-kbir</u>? Inħares lejn dak <u>il-post</u>, imma jidher vojt. Nara biss lili, <u>il-ħlewwa</u> <u>tal-mistrieħ</u>, ommi, imbagħad missieri li nisma’ kliemu jirbombjaw. Hu daħal u ma ranix <u>mill-ewwel</u> għax għajjat:</p>
<p>&hairsp;—&hairsp;Maria!</p>
<p><u>Il-mamà</u> b’mossa u b’ħoss <u>bil-mod</u> minn xufftejha urietu li hemm jien rieqed <u>fil-fond</u>, mingħaliha, imma <u>fil-fatt</u> iktar kont qed inċafaf fih konxju għal kollox.  Tant għoġbitni din li <u>l-papà</u> kellu joqgħod attent minħabba fija, li ma ċċaqlaqtx.</p>
<p>Missieri b’vuċi baxxa beda jeqred:</p>
<p>&hairsp;—&hairsp;Jien naħseb qed niġġennen. Kważi ċert li nofs siegħa ilu ħallejt nofs sigarru fuq dak <u>l-armarju</u> u issa ma nistgħax insibu. Sejjer lura. <u>L-affarijiet</u> qed jaħarbuli.</p>
<p>B’vuċi baxxa wkoll, imma li wkoll kienet turi li qiegħda żżomm milli tinfaqgħa’ tidħaq, ommi rrispondiet:</p>
<p>&hairsp;—&hairsp;Imma ħadd ma mar f’dik <u>il-kamra</u> wara <u>l-ikel</u>.</p>
<p>Missieri gedwed:</p>
<p>&hairsp;—&hairsp;Naf jien ukoll, għalhekk jidhirli li qed niġġennen!</p>
<p>Dar u ħareġ.</p>
<p>Jien bexxaqt għajnejja u ħarist lejn ommi. Hi kienet reġgħeat qabdet <u>bil-ħjata</u>, imma kompliet titbissem. Żgur ma ħasbitx li missieri kien qed jiġġennen biex tidħaq hekk <u>bil-biżà</u> tiegħu. Dik <u>it-tbissima</u> tant baqgħatli impressjoni li <u>mill-ewwel</u> ftakartha meta erġajt sibtha fuq xufftejn marti.</p>
<p>Iktar tard, ma kienx <u>in-nuqqas</u> ta’ flus li għamluhieli diffiċli biex nissodisfa <u>l-vizzju</u>, imma <u>l-projbizzjonijiet</u> li swewli biex iżiduhuli.</p>
<p>Niftakar li pejjipt ħafna, mistoħbi <u>fil-postijiet</u> kollha possibbli. Peress li kont segwit minn diżsgust fiżiku qawwi, niftakarni nitlajja għal nofs siegħa f’kantina mudlama ma’ żewġ subien oħra li dwarhom ma jiġini xejn f’moħħi ħlief <u>l-ilbies</u> infantili tagħhom: Żewġ pari kalzetti weqfin għax fihom kien hemm ġisem li <u>ż-żmien</u> elimina.Kellna ħafna sigaretti u ridna naraw min kien jaf jaħraq <u>l-iktar</u> minnhom <u>fl-inqas</u> ħin. Jien irbaħt, u eroikament ħbejt <u>id-deni</u> li kien tagħni dak <u>l-eżerċizzju</u> stramb. Kelli nagħlaq għajnejja biex ma naqax <u>bl-isturdament</u>. Ġejt f’tiegħi u qgħadt niftaħar <u>bir-rebħa</u>. Wieħed <u>miż-żewġ</u> irġiel żgħar allura qalli:</p>
<p>&hairsp;—&hairsp;Jien ma jimpurtanix li tlift għax jien ma npejjipx ħlief meta jkolli bżonn.</p>
<p>Niftakar <u>il-kelma</u> f’saħħitha imma mhux dak <u>il-wiċċ</u> żgħir, żgur li f’saħħtu daqsha, li żgur kien imdawwar lejja f’dak <u>il-mument</u>.</p>
<p>Imma dak <u>iż-żmien</u> ma kontx naf jekk kontx inħobb jew nobgħod <u>is-sigarett</u> u <u>t-togħma</u> tiegħu u <u>l-istat</u> li fih <u>in-nikotina</u> kienet tqiegħedni. Meta sirt naf nobgħod dan kollu, kollox kien agħar. U sirt nafu ta’ madwar għoxrin sena. Dak <u>iż-żmien</u> kont qed inbagħti ħafna bi griżmejja u kelli wkoll <u>id-deni</u>. <u>It-tabib</u> ordnali noqgħod <u>fis-sodda</u> u sawm assolut <u>mit-tipjip</u>. Niftakarha <u>dil-kelma</u>, “assolut”! Weġġgħetni u <u>d-deni</u> tagħha <u>l-kulur</u>: Vojt kbir u xejn li jirreżisti <u>l-pressjoni</u> enormi li jinħoloq <u>mill-ewwel</u> madwar <u>il-baħħ</u>.</p>
<p>Meta <u>t-tabib</u> ħallieni, missieri (ommi kienet ilha mejta <u>s-snin</u>) b’sigarru daqsiex f’ħalqu, baqgħa’ miegħi ftit ieħor biex iżommli kumpanija. Meta ġie biex jitlaq, wara li <u>bil-ħlewwa</u> għadda idu fuq moħħi jagħli, qalli:</p>
<p>&hairsp;—&hairsp;Tpejjipx, ta!</p>
<p>Qabadni inkwiet kbir. Għaddieli minn rasi: “La jagħmilli <u>l-ħsara</u> ma npejjipx iktar, imma <u>l-ewwel</u> irrid inpejjep <u>għall-aħħar</u> darba.<span class="pullsemi">”</span> Qabbadt sigarett u ħassejtni <u>mill-ewwel</u> ħieles <u>mill-inkwiet</u>, minkejja li <u>d-deni</u> forsi kien qed jiżdiedli u ma kull nifs kont inħoss ħruq <u>mat-tunsilli</u> qishau kienet missithom faħma tikwi. Lestejt <u>is-sigarett</u> <u>bil-galbu</u> kollu li bih twettaq wegħda. U, dejjem bi tbagħtija kbira, pejjipt ħafna iktar waqt <u>il-marda</u>. Missieri ġej u sejjer <u>bis-sigarru</u> f’ħalqu, jgħidli:</p>
<p>&hairsp;—&hairsp;Isa! Ftit jiem oħra mingħajrhom u tkun fieqt!</p>
<p><u>Dal-kliem</u> kien ikun biżżejjed biex inkun irridu jitlaq malajr malajr, ħalli inkun nista’ mmur niġri <u>għas-sigaretti</u>. Kienetont taparsi tmur għajni bija biex inġegħielu jitlaq qabel. Dik <u>il-marda</u> ġabitli <u>t-tieni</u> inkwiet tiegħi: <u>l-isforz</u> li ninħeles minn <u>tal-ewwel</u>. <u>Fl-aħħar</u> <u>mill-aħħar</u>, <u>il-jiem</u> ta’ ħajti spiċċaw mimlija sigaretti u riżoluzzjonijiet li ma npejjipx iżjed u, biex inkun għeidt kollox <u>mill-ewwel</u>, minn żmien għal żmien għadni hekk. <u>Id-dagħdigħa</u> <u>tal-aħħar</u> sigaretti, li bdiet meta kelli għoxrin, għadha għaddejja. Inqas qawwija <u>r-rieda</u>, u <u>d-dgħufija</u> ssib f’<u>dal-ġisem</u> xwejjaħ mgħodrija liema bħalha. Ta’ xjuħ nitbissmu <u>bil-ħajja</u> u b’kull ma fiha. Nista’ ngħid, anzi, li minn xi żmien ilu qed inpejjep ħafna sigaretti… li mhumiex ta’ <u>l-aħħar</u>.</p>
<p>Fuq <u>il-frontispizju</u> ta’ dizzjunarju nsib din <u>in-nota</u> tiegħi magħmula b’ kitba pulita u xi tiżjin:</p>
<p>“Illum, 2 ta’ Frar 1886, ngħaddi <u>mill-istudji</u> <u>tal-Liġi</u> għal dik <u>tal-Kimika</u>. <u>L-aħħar</u> sigarett!!” Kien sigarett <u>tal-aħħar</u> importanti ħafna. Niftakar <u>it-tagħmiet</u> kollha li akkumpanjawh. Kont irrabjat <u>mad-Dritt</u> Kanoniku li deherli tant imbiegħed <u>mill-ħajja</u> u ġrejt lejn <u>ix-Xjenza</u> li hi <u>l-ħajja</u> nnifisha għalkemm imdeffsa ġo flixkun <u>tal-ħġieġ</u>. Dak <u>is-sigarett</u> <u>tal-aħħar</u> kien ifisser proprju <u>ix-xewqa</u> għal xogħol (anki <u>tal-id</u>) u <u>għall-ħsieb</u> kalm, f’siktu, u sod.</p>
<p>Biex naħrab <u>mill-ktajjen</u> ta’ għoqiedi <u>tal-karbonu</u>, li ma kontx nemmen fihom, erġajt lura <u>għall-Liġi</u>. Biex tagħqad! Kien żball, u kien anki dan imfakkar b’sigarett <u>tal-aħħar</u> li tiegħu għandi <u>d-data</u> fuq ktieb. Kien importanti dan ukoll u rrassenjajt ruħi li mmur lura għal dawk <u>il-kumplikazzjonijiet</u> dwar <u>x’inhu</u> tiegħi, <u>x’inhu</u> tiegħek, u <u>x’inhu</u> tiegħu b’riżoluzzjoni ġdida. Kont urejt li ma tantx ninqala’ <u>għall-Kimika</u>, anki wkoll minħabba li ma kellix ħila <u>għax-xogħol</u> <u>tal-id</u>. Kif seta’ jkolli jekk kont għadni npejjep qisni Tork?</p>
<p>Issa li qiegħed hawn, nanalizza lili nnifsi, qed jiġini dubju: li jien forsi ħabbejt <u>is-sigaretti</u> daqstant biex inkun nista’ nitfa’ fuqhom <u>il-ħtija</u> <u>għall-inkapaċità</u> tiegħi? Min jaf jekk kieku waqaft inpejjep kontx insir dak <u>ir-raġel</u> ideali u b’saħħtu li kont nippretendi li għandi nkun? Forsi kien dan <u>id-dubju</u> li rabatni <u>mal-vizzju</u> għax hu mod komdu kif tgħix, li temmen li għandek fik kobor mistur. Qed inressaq din <u>l-ipoteżi</u> biex nispjega <u>d-debbolezza</u> ta’ żogħżiti, imma mingħajr konvinzjoni deċiża. Issa li xjaħt u li ħadd m’hu bżonn xejn minni, ngħaddi xorta waħda minn sigarett għal riżoluzzjoni, u minn riżoluzzjoni għal sigarett. Xi jfissru llum dawn <u>ir-riżoluzzjonijiet</u>? Bħal dak <u>l-iġjenista</u> xiħ, deskritt minn Goldoni, jien nippretendi li immut f’saħħti wara li għext marid ħajti kollha? Darba, meta bħala student kont se nbiddel <u>ir-residenza</u>, kelli niksilhom <u>il-ħitan</u> spejjeż tiegħi għax kont imlejthom dati. Probabli tlaqt minn dik <u>il-kirja</u> propju għax kienet saret iċ-ċimiteru <u>tal-intenzjonijiet</u> tajba tiegħi u ma kontx nemmen li stajt nifforma iktar minn dawn <u>l-intenzjonijiet</u> f’dak <u>il-post</u> mimli <u>bl-oħrajn</u>.</p>
<p>Naħseb li sigarett għandu togħma iktar qawwija meta jkun <u>l-aħħar</u> wieħed. Anki <u>l-oħrajn</u> għandhom togħma speċjali, imma inqas qawwija. <u>L-aħħar</u> wieħed jakkwista din <u>it-togħma</u> <u>mis-sens</u> ta’ rebħa fuqek innifsek u <u>t-tama</u> ta’ futur <u>fil-qrib</u> ta’ saħħa. <u>L-oħrajn</u> għandhom <u>l-importanza</u> tagħhom għax meta tqabbadhom tkun qed tiddikjara <u>l-libertà</u> tiegħek innifsek u <u>l-ġejjieni</u> ta’ saħħa hemm għadu, imma jitbiegħed ftit.</p>
<p><u>Id-dati</u> fuq <u>il-ħitan</u> <u>tal-kamra</u> tiegħi kienu stampati b’kull kulur, anki mpittra <u>biż-żejt</u>. <u>Ir-riżoluzzjoni</u>, magħmula b’fidi <u>l-iktar</u> inġenwa, kienet issib espressjoni adegwata <u>fil-qawwa</u> <u>tal-kulur</u> li kellu jitfi ’l dak li kien intużat <u>għar-riżoluzzjoni</u> ta’ qabel. Ċerti dati kont nippreferihom <u>għall-konkordanza</u> taċ-ċifri. <u>Mis-seklu</u> li għadda niftakar data li kien deherli kellha tissiġilla għal dejjem <u>it-tebut</u> li fih ridt inpoġġi <u>l-vizzju</u> tiegħi. “<u>Id-disa</u>’ jum <u>tad-disa</u>’ xahar <u>tal-1899</u>.<span class="pullsemi">”</span> Sinjifikanti, le? <u>Is-seklu</u> <u>l-ġdid</u> ġabli dati daqstant mużikali: “<u>L-ewwel</u> jum <u>tal-ewwel</u> xahar <u>tal-1901</u>.<span class="pullsemi">”</span> <u>Sal-ġurnata</u> <u>tal-lum</u>, għadu jidhirli li kieku dik <u>id-data</u> kellha tirrepeti ruħha, jien inkun naf nibda ħajja ġdida. </p>
<p>Imma <u>fil-kalendarju</u> <u>id-dati</u> ma jonqsux u bi ftit immaġinazzjoni kull waħda minnhom titsta’ tiġi addattata għal riżoluzzjoni tajba. Niftakar, għax kien deherli li kien fiha imperattiv supremament kategoriku, din li ġejja: “<u>It-tielet</u> jum <u>tas-sitt</u> xahar <u>tal-1912</u> f’2400.<span class="pullsemi">”</span> Idoqqli għax qisu kull numru jirdoppja <u>l-imħatra</u>.</p>
<p><u>Is-sena</u> 1913 tagħtni mument <u>t’eżitazzjoni</u>. Ma kienx fiha <u>t-tlettax</u>-il xahar biex ikun pariġġ <u>is-sena</u>. Imma ma kontx naħseb li hemm bżonn tant qbil f’data biex jagħti prominenza <u>lill-aħħar</u> sigarett. Ħafna dati li nsib imniżżlin fuq kotba jew inkwatri favoriti, jispikkaw <u>għad-deformità</u> tagħhom. Pereżempju <u>t-tielet</u> jum <u>tat-tieni</u> xahar <u>tal-1905</u> <u>fis-sitta</u>! Għandu ritmu għalih jekk toqgħod taħseb ftit, għax kull numru jinnega ’l ta’ qablu. Ħafna avvenimenti, anzi kollha, <u>mill-mewt</u> ta’ Piju IX <u>sat-twelid</u> ta’ ibni, deheruli denji li jkunu ffesteġġjati <u>bis-solita</u> riżoluzzjoni iebsa daqs <u>il-ħadid</u>. Kulħadd <u>fil-familja</u> jibqa’ mistgħaġeb <u>bil-memorja</u> li għandi <u>għall-aniversarji</u> tagħna ta’ ferħ u ta’ niket u jaħsbuni persuna <u>mill-aħjar</u>! Biex nidher daqsxejn daqsxejn inqas taċ-ċajt, kont nipprova ndaħħal ftit <u>l-element</u> filosofiku <u>fil-marda</u> <u>tal-aħħar</u> sigarett. Tgħid b’atteġjament <u>mill-isbaħ</u>: “qatt iktar!” Imma fejn imur dak <u>l-atteġjament</u> jekk <u>il-wegħda</u> żżommha? Dak atteġjament li ma jistgħax ikollok ħlief meta tiġi biex ġġedded <u>ir-riżoluzzjoni</u>. Wara kollox <u>iż-żmien</u>, għalija, mhux dik <u>il-ħaġa</u> li ma tinħasibx, li ma tieqaf għal ħadd. Għalija, għalija biss, <u>iż-żmien</u> jiġi lura.</p>
<p class="break"><span class="initial"><span class="dropcap drop-I">I</span><u>l-mard</u></span>&nbsp; huwa konvinzjoni u jien twelidt b’dik <u>il-konvinzjoni</u>. Minn dik <u>il-marda</u> li kelli meta kont <u>t’għoxrin</u> ma niftakar xejn kieku mhux għax kont iddeskrivejtha <u>lit-tabib</u>. Ħaġa kurjuża kif niftakru aħjar <u>il-kliem</u> mitkellem milli <u>s-sentimenti</u> li ma jaslux iqallbu <u>l-arja</u>.</p>
<p>Kont mort għand dak <u>it-tabib</u> għax kienu qaluli li jfejjaq <u>il-mard</u> <u>tan-nervi</u> <u>bl-elettriku</u>. Jien ħsibt li stajt nieħu <u>mill-elettriku</u> <u>l-qawwa</u> li kelli bżonn biex naqta’ <u>s-sigaretti</u>.</p>
<p><u>It-tabib</u> kellu żaqq kbira u <u>n-nifs</u> asmatiku tiegħu kien ta’ akkumpanjament għaż-żarżira <u>tal-magna</u> elettrika li ħariġha <u>mill-ewwel</u>, <u>fl-ewwel</u> seduta, ħaġa li ddiżappuntatni għax kont qed nistenna li waqt li qed jistudjani kien isibli <u>l-velenu</u> li kien iniġġisli demmi. Minflok, hu stqarr li jsibni magħmul b’saħħti, minkejja li gergirli li kont nogħmod u norqod ħażin, u ssopona li <u>l-istonku</u> tiegħi kien nieqes <u>mill-aċti</u> u li <u>l-moviment</u> peristaltiku tiegħi (tant qalha dik <u>il-kelma</u> li ma nsejtha qatt) ma tantx kien fuq tiegħu. Kien ukoll issuġġerieli ċertu aċtu li kien ġabni żewġ għax minn dak <u>iż-żmien</u> bqajt inbagħti <u>bl-aċtu</u> żejjed.</p>
<p>Meta ndunajt li waħdu qatt ma kien se jiskopriha <u>n-nikotina</u> f’demmi, ridt ngħinu u esprimejt li kien għaddieli minn rasi li <u>l-indiżpożizzjoni</u> tiegħi kienet ġejja minnha. B’diffikultà [con fatica] għolla dawk <u>l-ispallejn</u> tqal tiegħu u qalli:</p>
<p>&hairsp;—&hairsp;Muviment peristaltiku… aċtu.. <u>in-nikotina</u> m’għandiex <u>x’taqsam</u>!</p>
<p>Kienu sebgħin <u>l-applikazzjonijiet</u> <u>tal-elettriku</u> u kont inkun għadni għaddej bihom kieku mhux għax qist li kont ħadt biżżejjed. Iktar milli għax kont qed nistenna <u>l-mirakli</u>, kont immur <u>bil-ħerqa</u> għal dawk <u>is-seduti</u> <u>bit-tagħma</u> li nikkonvinċi ’<u>t-tabib</u> li jgħidli naqta’ <u>s-sigaretti</u>. Min jaf kif kienu jmorru <u>l-affarijiet</u> kieku dak <u>iż-żmien</u> kont ġejt iffortifikat <u>fir-rieda</u> tiegħi b’xi projbizzjoni hekk.</p>
<p>Hawn hi <u>d-deskrizzjoni</u> <u>tal-marda</u> tiegħi kif kont tajta <u>lit-tabib</u>: “Ma nistax nistudja u anki dawk <u>id-drabi</u> ta’ kultant meta nintefa’ <u>fis-sodda</u> kmieni, nibqa’ mqajjem sa <u>l-ewwel</u> daqq <u>tal-qniepen</u>. Għalhekk ġej u sejjer bejn <u>il-Liġi</u> u <u>l-Kimika</u> għax dawn <u>iż-żewġ</u> dixxiplini jenħtieġu xogħol li jibda f’ħin fiss mentri jien qatt ma nkun naf fi xħin kapaċi nkun mqajjem.<span class="pullsemi">”</span></p>
<p>&hairsp;—&hairsp;<u>L-elettriku</u> jfejjaq kull insomnja,&hairsp;—&hairsp;qatagħha dan <u>l-Eskulapju</u>, għajnejh pjuttost fuq <u>l-arloġġ</u> <u>tal-magna</u> milli fuq <u>il-pazjent</u>.</p>
<p>Wasalt biex nitħaddet miegħu daqs li kieku hu seta jifhem <u>il-psikoanaliżi</u> li jien, timidament, kont iżżattajt għaliha. Irrakkuntajtlu <u>l-miżerja</u> tiegħi fejn jidħlu <u>n-nisa</u>. Waħda mhux biżżejjed u <u>l-anqas</u> ħafna. Ridthom kollha! Barra, <u>fit-triq</u>, <u>l-aġitazzjoni</u> tiegħi kienet enormi: kif kienu għaddejin, kienu kollha tiegħi. Kont niflihom b’insolenza għax kelli bżonn inħossni brutali. F’moħħi kont inneżżagħhom, inħallilhom biss <u>iż-żarbun</u>, imma kont naqbadhom f’dirgħajja u nitlaqhom biss meta nkun ċert sew li kont sirt naf kull waħda kollha kemm hi.</p>
<p>Sinċerità u bżieq moħlija! <u>It-tabib</u> ħa nifs esaġerat:</p>
<p>&hairsp;—&hairsp;Nispera li <u>l-applikazzjoni</u> <u>tal-elettriku</u> ma jfejjqukx minn marda bħal din. Hekk jonqos! Jien ma mmissx Rumkorff oħra kieku kelli <u>x’nibża</u>’ minn effett bħal dan.</p>
<p>Irrakkontali anneddotu li hu kien isibu tajjeb wisq. Wieħed marid <u>bl-istess</u> marda li għandi jien mar għand tabib famuż jitolbu biex ifejqu u <u>t-tabib</u>, li rnexxielu perfettament, kellu jemigra għax kieku m’għamilx hekk <u>l-ieħor</u> kien iqaxxru ħaj.</p>
<p>&hairsp;—&hairsp;<u>L-eċitazzjoni</u> tiegħi mhix <u>tat-tip</u> tajjeb,&hairsp;—&hairsp;għajjatt jien&hairsp;—&hairsp;Ġejja <u>mill-velenu</u> li għandi jiġri <u>fil-vini</u>! <u>It-tabib</u> qarras ftit wiċċu u qal minn taħt <u>l-ilsien</u>:</p>
<p>&hairsp;—&hairsp;Ħadd mhu kuntent bli għandu.</p>
<p>U kien biex nikkonvinċih li għamilt dak li ma riedx jagħmel hu u studjajt <u>il-marda</u> tiegħi, billi żammejt nota <u>tas-sintomi</u> kollha:&hairsp;—&hairsp;<u>L-aljenazzjoni</u> tiegħi! Anki dik kienet ittellifni milli nistudja. Kont Graz inlesti <u>għall-ewwel</u> eżami <u>tal-gvern</u> u kont ħadt nota <u>bl-eżatt</u> ta’ kull kitba li kelli bżonn <u>sal-aħħar</u> eżami. Spiċċajt li ftit jiem qabel <u>l-eżami</u> ndunajt li kont studjajt xi affarijiet li kien se jkolli bżonnhom biss xi sentejn wara. Għalhekk kelli nippostponi <u>l-eżami</u>. Verament, ma tantx kont studjajthom <u>l-affarijiet</u> <u>l-oħrajn</u> minħabba waħda tfajla li kienet toqgħod viċin, li <u>fl-aħħar</u> <u>mill-aħħar</u> ftit tatni wiċċ ħlief għal ftit inkejja sfaċċata. Meta kienet tkun <u>fit-tieqa</u> kont nitlef rasi. Imma mhux imbeċilli tgħidlu xi ħadd li jagħmel dawn <u>l-affarijiet</u>? Niftakar dak <u>il-wiċċ</u> żgħir u abjad ta’ dik <u>it-tfajla</u> <u>fit-tieqa</u>: ovali, mdawwar <u>bin-nokkli</u> ġinġlin. Kont inħares lejha u noħlom li nagħfas dik <u>il-bjuda</u> u dik <u>is-sfurija</u> tagħti <u>fl-aħmar</u> ma’ ħaddi.</p>
<p>Eskulapju qal minn taħt <u>l-ilsien</u>:</p>
<p>&hairsp;—&hairsp;Dawn <u>l-affarijiet</u> dejjem jagħmlulek <u>il-ġid</u>. Meta tkun daqsi ma tibqax tagħmilhom. Illum <u>il-ġurnata</u> naf li ma kien jifhem assulatement xejn. Għandi sebgħa u ħamsin sena u ċert li jekk ma nieqafx inpejjep jew jekk <u>il-psikoanaliżi</u> ma tfejjaqnix, <u>l-aħħar</u> daqqa <u>t’għajn</u> <u>mis-sodda</u> <u>tal-mewt</u> tkun <u>l-espressjoni</u> <u>tax-xenqa</u> tiegħi <u>għall-infermiera</u>, jekk ma tkunx <u>il-mara</u> stess, u jekk <u>il-mara</u> tkun tat <u>il-permess</u> li tkun sabiħa!</p>
<p>Kont sinċier bħal <u>fil-qrar</u>: Mara għalija ma kinitx togħġobni sħiħa, imma… biċċa biċċa! Ta’ kollha kienu jogħġbuni <u>s-saqajn</u> jekk imqiegħdin f’żarbun ħelu, ta’ ħafna <u>l-għonq</u> irqiq jew anki pjuttost qawwi u <u>s-sider</u> jekk jogħla ħafif, ħafif. U komplejt <u>bl-enumerazzjoni</u> <u>tal-partijiet</u> anatomiċi femminili, imma <u>t-tabib</u> waqqafni:</p>
<p>&hairsp;—&hairsp;<u>Dal-biċċiet</u> kollha flimkien jagħmlu mara sħiħa.</p>
<p>Imbagħad jien għidt kelma importanti: </p>
<p>&hairsp;—&hairsp;<u>L-imħabba</u> f’sikitha hi dik li tħaddan mara waħda u sħiħa, inkluż <u>il-karattru</u> u <u>l-intelliġenza</u> tagħha.</p>
<p>Sa dak <u>iż-żmien</u> kont għadni ma nafx imħabba hekk u meta ġratli ma ġabitlix lanqas hi <u>s-saħħa</u>, imma importanti għalija li niftakar li kont sibt <u>il-mard</u> fejn tabib ra <u>s-saħħa</u> u li <u>d-dianjosi</u> tiegħi kienet ġiet ivverifikatha.</p>
<p><u>Fil-persuna</u> ta’ sieħbi mhux tabib sibt lil min fehem aħjar <u>il-marda</u> tiegħi. Ma kienx ta’ xi vantaġġ kbir dan, imma f’ħajti nota ġdida li għadha tidwi <u>sal-lum</u>.</p>
<p>Dan sieħbi kien wieħed sinjur ma jagħmel xejn li kien isebbaħ <u>l-għażż</u> tiegħu bi studji u xogħolijiet letterarji. Kien jitkellem ħafna aħjar milli jikteb u għaldaqstant <u>id-dinja</u> qatt ma setgħet tkun taf <u>il-persuna</u> letterarja li kien hemm ġo fih. Kien oħxon u kbir u meta sirt nafu kien qed jagħmel b’ħafna entużjażmu kura biex jirqaq. Fi ftit jiem kien laħaq riżultat tajjeb ħafna, tant li <u>fit-triq</u> kulħadd kien iwaqqfu <u>bit-tama</u> li jista’ jħoss aħjar saħħtu maġemb dan <u>il-marid</u>. Kont ngħir għalih għax kien jaf jagħmel li jrid u twaħħalt miegħu sakemm damet <u>il-kura</u> tiegħu. Ħallieni mmisslu żaqqu li kuljum kienet tonqos u jien, kollni rieda ħażina minħabba <u>l-għira</u>, ridt innaqqaslu <u>l-volontà</u> u kont ngħidlu:</p>
<p>&hairsp;—&hairsp;Imma meta tkun lesta <u>l-kura</u> <u>x’se</u> tagħmel b’<u>dil-ġilda</u> kollha?</p>
<p><u>Bil-kalma</u> kollha, li kienet tagħmilulu komiku dak wiċċu mixrub, weġibni:</p>
<p>&hairsp;—&hairsp;Sa jumejn oħra ħa nibda <u>l-kura</u> <u>tal-massaġġi</u>.</p>
<p><u>Il-kura</u> tiegħu kienet pjanata f’kull dettall u hu kien ċert li se jlaħħaq ma’ kull data.</p>
<p>Spiċċajt kelli fiduċja kbira fih u ddeskrivejtlu <u>l-marda</u> tiegħi. Anki din <u>id-deskrizzjoni</u> niftakarha. Spjegajtlu li kien jidhirli li huwa iktar faċli li ma tiekolx tlett darbiet kuljum milli li ma tpejjipx biżibilju sigaretti li għalihom kien ikollok tagħmel <u>l-istess</u> riżoluzzjoni darba wara <u>l-oħra</u>. B’riżoluzzjoni bħal din f’moħħok ma jkollok ħin tagħmel xejn iżjed ġhax Ġulju Ċesri biss kien kapaċi jagħmel ħafna xorti <u>fl-istess</u> ħin. Verament li ħadd ma jippretendi li jien għandi naħdem sakemm għadu ħaj <u>l-amministratur</u> tiegħi Olivi, imma kif jista’ jkun li persuna bħali ma tkun taf tagħmel xejn f’din <u>id-dinja</u> ħlief toħlom u tħanxar fuq <u>il-vjolin</u>, li għalih ma ninqalax?</p>
<p><u>L-oħxon</u> imraqqaq ma tax <u>mill-ewwel</u> <u>it-tweġiba</u> tiegħu. Kien raġel metodiku u <u>l-ewwel</u> ħasibha <u>fit-tul</u>. Imbagħad b’arja dottorali li kienet tixraqlu meta tqis <u>is-superjorità</u> kbira tiegħu <u>fl-argumentar</u>, spjegali li <u>l-veru</u> marda tiegħi kienet <u>ir-riżoluzzjoni</u> u mhux <u>is-sigaretti</u>. Kien imissni nipprova naqta’ dak <u>il-vizzju</u> mingħajr ma nagħmel <u>ir-riżoluzzjoni</u>. Ġewwa fija&hairsp;—&hairsp;skont hu&hairsp;—&hairsp;matul <u>is-snin</u> kienu ġew iffurmati żewġ persuni li minnhom waħda kienet tikmanda u <u>l-oħra</u> ma kienet xejn ħlief skjav li, malli tbatti ftit <u>is-sorvelljanza</u>, tmur kontra <u>l-volontà</u> <u>tas-sid</u> <u>għall-imħabba</u> <u>tal-libertà</u>. Kelli bżonn għaldaqstant nagħtih <u>il-libertà</u> assoluta u <u>fl-istess</u> ħin kelli nħares lejn <u>il-vizzju</u> f’għajnejh bħallikieku kien għadu ġdid u qatt ma rajtu. Kelli bżonn mhux niġġilidlu, imma nittraskurah u ninsieh b’tali mod li jabbandunani, jagħtini dahru daqs li kieku kont kumpanija li jagħraf hu stess li mhux denju tagħha. Sempliċi, mhux veru?</p>
<p><u>Fil-fatt</u> <u>il-biċċa</u> dehritli sempliċi. Wara kollox veru li meta bi sforz kbir irnexxieli nelimina minn ruħi kull riżoluzzjoni, kien jirnexxieli ma npejjipx għal diversi sigħat, imma meta <u>l-ħalq</u> kien ikun tnaddaf, kont intiegħem togħma innoċenti kif ittiegħhem tarbija <u>tat-twelid</u>, kien jaqbadni għal sigarett u meta npejpu kien jaqbadni rimors li minnu nġedded <u>ir-riżoluzzjoni</u> li kont ridt neħles minnha. Kienet triq itwal, imma kienet twassal <u>għall-istess</u> post.</p>
<p>Dak <u>l-imgħarraq</u> Olivi darba tagħni idea: li nsaħħaħ <u>ir-riżoluzzjoni</u> tiegħi b’imħatra.</p>
<p>Naħseb li Olivi kellu minn dejjem <u>l-istess</u> xeħta li naralu issa. Minn dejjem hekk rajtu, daqsxejn mgħawweġ, imma sogħod u dejjem xiħ stħajjiltu, kif narah xiħ issa li għandu tmenin sena. Ħadem u jaħdem għalija, imma ma nħobbux għax naħseb żammni lura milli nagħmel xogħolu.</p>
<p>Għamilna imħatra! <u>L-ewwel</u> li jpejjep kellu jħallas, imbagħad <u>it-tnejn</u> konna nkunu erġajna rbaħna <u>l-libertà</u> tagħna. B’hekk <u>l-amministratur</u>, li ġie impost fuqi biex iwaqqafni milli nberbaq <u>il-wirt</u> ta’ missieri, ipprova jnaqqas dak <u>t’ommi</u>, amministrat liberament minni!</p>
<p><u>L-imħatra</u> ndunajt li kienet pernizzjuża <u>għall-aħħar</u>. Ma kontx għadni sid kif naf jien imma biss skjav, u ta’ dak Olivi li ma kontx inħobb! Pejjipt <u>mill-ewwel</u>. Imbagħad ħsibt li nidħaq bih billi nibqa npejjep <u>bil-moħbi</u>. Imma mela għalfejn għamilna dik <u>l-imħatra</u>? Bilġiri allura ppruvajt insib data li kienet toqgħod sabiħ <u>mad-data</u> <u>tal-imħatra</u> biex inpejjep <u>l-aħħar</u> sigarett u li hekk b’ċertu mod kont stajt inqis li tibqa f’moħħ anki Olivi stess. Imma <u>r-ribelljoni</u> kompliet u sforz <u>it-tipjip</u> spiċċajt b’affann. Biex neħles minn <u>dal-piż</u> mort għand Olivi u qarrejt miegħu.</p>
<p><u>Ix-xiħ</u> ġabar <u>il-flus</u> bi tbissima u minnufih ħareġ sigarru kbir <u>mill-but</u> li qabbad u qagħad jitpaxxa jpejpu. Qatt ma kelli dubju li ma kienx żamma <u>l-imħatra</u>. <u>In-nies</u> magħmulin differenti minni.</p>
<p><u>It-tifel</u> tiegħi kien għadu kif għalaq <u>it-tlett</u> snin meta <u>l-mara</u> ġietha idea tajba. Tagħtni parir, biex taqtgħali <u>l-vizzju</u>, li tagħlaqni għal ċertu żmien ġo dar <u>tas-saħħa</u>. Aċċettajt <u>fil-pront</u>, <u>l-ewwel</u> nett għax ridt li meta <u>t-tifel</u> jilħaq <u>l-età</u> li jista’ jiġġudikani jsibni ekwilibrat u kalm, imbagħad ukoll <u>għar-raġuni</u> iktar urġenti li Olivi kien ħażin u kien qed jgħedded li jabbandunani u b’hekk ikolli neħodlu postu minn mument <u>għall-ieħor</u> u ma tantx kont inħossni niflaħ wisq taħbit b’dik <u>in-nikotina</u> kollha f’ġismi.</p>
<p><u>Għall-ewwel</u> ħsibna li mmmorru <u>l-Isvizzera</u>, <u>il-pajjiż</u> klassiku <u>għad-djar</u> <u>tas-saħħa</u>, imma mbagħad sirna nafu li fi Trieste kien hemm ċertu Tabib Muli li kien għadu kif fetaħ stabbilment. Qabbadt ’<u>il-mara</u> tirrikori <u>s’għandu</u>, u hu offrielha li jpoġġi <u>għad-dispożizzjoni</u> tiegħi appartament żgħir magħluq li fih kont inkun taħt <u>is-sorveljanza</u> ta’ infermiera megħejuna wkoll minn persuni oħrajn. Waqt li qed tgħidli fuqu <u>l-mara</u> kienet qegħda titbissem u issa nfaqgħet tidħaq. Daħħqitha <u>l-idea</u> li nissakkar u jien f’qalbi dħaqt magħha. Kienet <u>l-ewwel</u> darba li ngħaqdet miegħi <u>fit-tentattivi</u> tiegħi biex nitfejjaq. Sa dak <u>il-waqt</u> hi ma kienet qatt ħaditha <u>bis-serjetà</u> <u>l-marda</u> tiegħi u kienet tgħid li <u>t-tipjip</u> ma kienx għajr mod ftit stramb u mhux wisq tedjanti kif tgħix. Jien ngħid li hi ħadet sorpriża sabiħa wara li kienet iżżewġitni li ma ħassitni qatt nibkiha <u>l-libertà</u> li tlift, tant kont okkupat nibki affarijiet oħra.</p>
<p>Morna <u>d-dar</u> <u>tas-saħħa</u> dakinhar li Olivi qalli li <u>bl-ebda</u> mod ma kien se jibqa’ miegħi wara <u>x-xahar</u> <u>id-dieħel</u>.</p>
<p><u>Id-dar</u> lestejna ftit bjankerija f’bagoll u <u>fil-għaxija</u> konna pronti morna għand <u>it-Tabib</u> Muli. Hu stess laqgħana <u>fil-bieb</u>. Dak <u>iż-żmien</u> <u>it-Tabib</u> Muli  kien ġuvnott sabiħ. Kien <u>l-eqqel</u> <u>tas-sajf</u> u hu, żgħir, anzjuż, wiċċ żgħir ismar <u>bix-xemx</u> li fih xegħlu aħjar għajnejh suwed, kien xempju <u>tal-eleganza</u>, liebes <u>l-abjad</u> <u>mill-għonq</u> fin <u>tal-qmis</u> <u>saż-żarbun</u>. Hu ħeġġeġ <u>l-ammirazzjoni</u> tiegħi, imma kien ċar li anki jien kont ħeġġiġt tiegħu.</p>
<p>Daqsxejn mistħi, meta fhimt <u>il-kawża</u> ta’ din <u>l-ammirazzjoni</u>, għidtlu:</p>
<p>&hairsp;—&hairsp;Ħeqq: Hi ma temminx la <u>fin-neċessità</u> <u>tal-kura</u> u lanqas <u>is-serjetà</u> li nieħdok biha.</p>
<p>B’daqsxejn ta’ tbissima, li anki weġġgħetni, <u>it-tabib</u> wieġeb:</p>
<p>&hairsp;—&hairsp;Għaliex? Forsi veru li <u>s-sigaretti</u> jagħmlulek iktar ħsara milli nammettu aħna <u>t-tobba</u>. Biss ma nifhimx għaliex inti, minflok ma taqtagħhom ex abrupto <u>s-sigaretti</u>, ma ġietekx f’rasek li tnaqqas <u>in-numru</u> ta’ sigaretti li tpejjep. Tista’ tpejjep, imma m’hemmx għalfejn tesaġera.</p>
<p><u>Fil-fatt</u>, sforz ta’ kemm ridt naqtagħhom għal kollox <u>is-sigaretti</u>, <u>l-idea</u> li npejjep inqas qatt m’għaddietli minn rasi.</p>
<p>Imma f’dak <u>il-mument</u>, dak <u>il-parir</u> ma setgħa jagħmel xejn ħlief idgħajjifli <u>r-rieda</u> tieghi. Kellimtu b’mod deċiż:&hairsp;—&hairsp;Issa li qtajniha hekk, ħa nipprova <u>dil-kura</u>.</p>
<p>&hairsp;—&hairsp;Tipprova?&hairsp;—&hairsp;u <u>t-tabib</u> daħaq b’arja ta’ superjorità.&hairsp;—&hairsp;La darba dħalt għaliha, <u>il-kura</u> trid tirnexxi. Jekk ma tridx tuża <u>s-saħħa</u> muskolari tiegħek <u>mal-povra</u> Giovanna, m’intix se tkun tista’ toħroġ minn hawn. <u>Il-formalitajiet</u> biex tillibera ruħek minn hawn idumu tant li sadattant tkun insejtu <u>l-vizzju</u> tiegħek.</p>
<p>Sibna rwieħna <u>fl-appartament</u> li kien destinat għalija billi erġajna nżilna lura <u>fil-pjanterran</u> wara li konna tlajna <u>sat-tieni</u> sular.</p>
<p>&hairsp;—&hairsp;Qed tara? Dak <u>il-bieb</u> imbarrat jimpedixxi <u>l-kommunikazzjoni</u> <u>mal-parti</u> <u>l-oħra</u> <u>tal-pjanterran</u> fejn hemm <u>il-ħruġ</u>. <u>L-anqas</u> Giovanna m’għandha <u>ċ-ċwievet</u>. Hi stess biex tiġi minn barra trid titla’ <u>sat-tieni</u> sular u hi biss għandha <u>ċ-ċwievet</u> <u>għal-dak</u> <u>il-bieb</u> li fetħitilna fuq dak <u>il-meżżanin</u>. Wara kollox, <u>fit-tieni</u> sular dejjem hemm <u>l-għassa</u>. Mhux ħażin, eh, għal dar <u>tas-saħħa</u> <u>għat-tfal</u> u <u>l-ommijiet</u> ġodda?</p>
<p>U nfaqa’ jidħaq, forsi <u>bl-idea</u> li kien sakkarni fost <u>it-tfal</u>. Għajjat lil Giovanna u introduċihieli. Kienet mara żgħira żgħira ta’ età li ma stajtx tagħraf <u>bl-eżatt</u> u li setgħet tvarja bejn <u>l-erbgħin</u> u <u>s-sittin</u> sena. Kellha għajnejn żgħar jixgħelu taħt xahar griż ħafna. <u>It-tabib</u> qalilha:</p>
<p>&hairsp;—&hairsp;Hawn hu <u>s-sinjur</u> li miegħu trid tkun lesta tiġi <u>fl-idejn</u>.</p>
<p>Ħarset lejja, tiflini, ħmaret sew u għajtet b’leħen iwerżaq:</p>
<p>&hairsp;—&hairsp;Jien nagħmel dmiri, imma żgur ma nistgħax nitqabad miegħek. Jekk tgħeddidni, ngħajjat <u>l-infermier</u> li hu raġel b’saħħtu u, jekk ma jkunx ġie <u>fil-pront</u>, inħallik titlaq fejn trid għax jien żgur ma rridx nipperikola ħajti!</p>
<p>Sirt naf wara li <u>t-tabib</u> kien taha dan <u>l-inkarigu</u> <u>bil-wegħda</u> ta’ kumpens sostanzjali, u dan kompla jbeżżagħha. F’dak <u>il-ħin</u> kliemha tani fastidju. <u>X’posiżizzjoni</u> sabiħa kont sibt ruħi fiha, u volontà tiegħi!</p>
<p>&hairsp;—&hairsp;U <u>x’ħajtek</u> ħajtek!&hairsp;—&hairsp;għajjatt jien.&hairsp;—&hairsp;Min se jipperikolalek ħajtek?&hairsp;—&hairsp;Dort fuq <u>it-tabib</u>:&hairsp;—&hairsp;Irrid li din <u>il-mara</u> tkun avżata biex ma ddejjaqnix! Ġibt miegħi xi kotba u nixtieq nitħalla <u>fil-paċi</u>.</p>
<p><u>It-tabib</u> intervjena b’xi kliem ta’ twiddib lil Giovanna. Biex tiskuża ruħha, kompliet tattakkani:</p>
<p>&hairsp;—&hairsp;Jien għandi żewġt itfal, tnejn żgħar, u hemm bżonn nibqa’ ħajja.</p>
<p>&hairsp;—&hairsp;Jien ma nindenjax ruħi noqtlok,&hairsp;—&hairsp;irrispondejtha b’ton li żgur ma setgħax iserrħilha moħħha ’l dik <u>il-povra</u> mara.</p>
<p><u>It-tabib</u> ħeles minnha billi qabbadha tmur iġġib ma nafx xhiex <u>mis-sular</u> ta’ fuq u, biex iserraħli rasi, issuġġerieli li jpoġġi persuna oħra minflokha , u żied jgħid:</p>
<p>&hairsp;—&hairsp;Mhix mara <u>mill-agħar</u> u jekk ngħidilha tigdem ftit ilsienha, ma jkollokx iktar xi tgerger minnha.</p>
<p>Biex nurih li ma jimpurtanix <u>mill-persuna</u> nkarigata biex toqgħodli għassa, għidtlu li naċċetta li nissaportiha. Ħassejt <u>il-bżonn</u> li nikkalma, ħriġt <u>mill-but</u> <u>is-sigarett</u> ta’ qabel <u>tal-aħħar</u> u pejjiptu qisni <u>l-imġewwaħ</u>. Spjegajt <u>lit-tabib</u> li kont ġibt tnejn biss miegħi u li ridt nieqaf inpejjep f’nofsillejl bomm.</p>
<p> <u>Il-mara</u> telqet <u>mat-tabib</u>. Hi u sejra qaltli bi tbissima:</p>
<p>&hairsp;—&hairsp;La ddeċidejt hekk, żomm <u>mad-deċiżjoni</u>.</p>
<p><u>It-tbissima</u> tagħha li kont tant inħobb rajtha disprezz u kien propju f’dak <u>il-mument</u> li f’qalbi twieled sentiment ġdid li kien se jiżgura li tentattiv li bdejtu tant <u>bis-serjetà</u> kien destinat li jfalli <u>mill-ewwel</u>. F’daqqa waħda ħassejtni ħażin, imma sirt naf <u>x’kien</u> li qed iġiegħelni nsofri biss meta ħallewni waħdi. Għira mqita <u>tal-imġienen</u> <u>għat-tabib</u> żagħżugħ. Sabiħ, liberu! Kienu jgħidulu <u>l-Venere</u> fost <u>it-tobba</u>. Għax ma kelliex tħobbu marti? Kif kien miexi warajha, meta telqu, ħarsilha lejn saqajha mdaħħlin f’żarbun eleganti. Kienet <u>l-ewwel</u> darba li ħassejt <u>l-għira</u> minn mindu żżewwiġt. Xi dwejjaq! Kienet tmur sew <u>mal-istat</u> abbjett ta’ priġunier. Irreżistejt! <u>It-tbissima</u> ta’ marti kienet <u>it-tbissimha</u> <u>tas-soltu</u> tagħha u mhux xi disprezz biex tkeċċini <u>mid-dar</u>. Verament kienet hi li sakkritni hawn ġew minkejja li qatt ma tatu importanza <u>lill-vizzju</u> tiegħi; imma żgur dan kienet għamlitu biex togħġobni. Wara kollox ma niftakarx kif ma kienx daqshekk faċli li nsir inħobbha ’<u>l-mara</u>? Jekk <u>it-tabib</u> kien ħarsilha lejn saqajha, żgur kien għamel dan biex jara liema żarbun kellu jixtrilha ’<u>l-maħbuba</u> tiegħu. Imma <u>l-aħħar</u> sigarett pejjiptu <u>mill-ewwel</u>; u kien għadu mhux nofsillejl, imma <u>l-ħdax</u>, ħin impossibbli <u>għall-aħħar</u> sigarett.</p>
<p>Ftaħt ktieb. Qrajt mingħajr ma fhimt u kelli saħansitra <u>d-dehriet</u>. <u>Il-paġna</u> li fuqha żammejt <u>il-ħarsa</u> fissa kienet miksija ritratti <u>tat-Tabib</u> Muli <u>fil-glorja</u> kollha <u>tal-ġmiel</u> u <u>l-eleganza</u> tiegħu. Ma kontx naf nirreżisti! Għajjatt ’il Giovanna. Forsi nitkellem ftit kont nikkalma. Hi ġiet u <u>mill-ewwel</u> tatni ħarsa suspettuża. Qaltli tgħajjat b’dak <u>il-leħen</u> iwerżaq tagħha:&hairsp;—&hairsp;Tistenniex li se jirnexxielek iġġiegħelni nitraskura <u>d-dover</u> tiegħi.</p>
<p>Intant, biex ngħalqilha ħalqha, gdibt u għidtilha li dan ’qas kien għaddieli minn rasi, li ma kellix iktar aptit naqra u li kont nippreferi ngħid erba’ kelmiet magħha.</p>
<p>Poġġejtha bilqiegħda faċċata tiegħi. Propju kienet timbuttani b’dak <u>il-wiċċ</u> ta’ xiħa u għajnejn <u>taż-żgħar</u> iżibbġu bħal <u>tal-annimali</u> debboli kollha. Ikkumpatejt lili nnifsi, li kelli nissaporti kumpanija bħal dik! Verament li lanqas meta jkolli <u>l-libertà</u> ma kont naf nagħżel <u>l-aħjar</u> nisa biex ipoġġu jħarsu lejja għax <u>is-soltu</u> jkunu huma li jagħżlu lili, bħal ma kienet għamlet <u>il-mara</u>.</p>
<p>Tlabt lil Giovanna taljenani u billi qalet li ma kienet taf tgħid xejn li kien jixraqlu <u>l-attenzjoni</u> tiegħi, tlabtha tirrakkontali fuq <u>il-familja</u> tagħha li, żidt ngħidilha, kważi kollha f’<u>did-dinja</u> għandna almenu waħda.</p>
<p>Hi allura obdiet u bdiet billi tirrakuntali li kellha tpoġġi <u>ż-żewgt</u> itfal tagħha <u>l-Istitut</u>.</p>
<p>Jien bdejt nisma’ b’interess għax dawk <u>it-tmintax</u>-il xahar tqala moħlijin hekk, rajthom <u>tad-daħq</u>.  Imma hi kellha karattru wisq polemiku u jien ma flaħtx nismagħha meta <u>l-ewwel</u> riedet tgħidli li hi ma setgħetx tagħmel mod ieħor meta tqis kemm ma kienitx twassal <u>il-paga</u> tagħha u li <u>t-tabib</u> kellu tort meta jumejn qabel kien qalilha li żewġ kuruni kuljum kienu biżżejjed għax <u>l-Istitut</u> <u>tal-Foqra</u> kien qed imantnilha <u>l-familja</u> kollha. Għajjtet:</p>
<p>&hairsp;—&hairsp;U <u>l-bqija</u>? Meta jkunu tawhom <u>l-ikel</u> u <u>l-ħwejjeġ</u>, ma jkunx għad għandhom kull m’hemm bżonn!&hairsp;—&hairsp;U semmiet sensiela ta’ affarijiet li kellha tixtri <u>għat-tfal</u> u li issa m’għadnix niftakar, għax biex nipproteġi <u>s-smiegħ</u> minn leħinha jwerżaq, dawwart ħsiebi apposta lejn affarijiet oħra. Imma kont madankollu ferut u dehrli li kelli dritt <u>għall-kumpens</u>:</p>
<p>&hairsp;—&hairsp;M’għandekx sigarett fuqek, imqar wieħed? Inħallsek għaxar kuruni, imma għada, għax fuqi ’qas sold m’għandi.</p>
<p>Giovanna ħadet qatgħa kbira <u>bil-proposta</u> tiegħi. Bdiet tgħajjat; riedet tgħajjat <u>l-infermier</u> u qamet minn postha biex toħroġ.</p>
<p>Biex tagħlaq ħalqha mort lura <u>mill-ewwel</u> <u>mill-proposta</u> tiegħi u, <u>bl-addoċċ</u>, biex inkun għidt xi ħaġa, staqsejt:</p>
<p>&hairsp;—&hairsp;Imma f’<u>dal-ħabs</u> m’hawnx għallinqas xi ħaġa <u>x’tixrob</u>?</p>
<p>Giovana kienet pronta tweġibni u, ħaġa <u>tal-għaġeb</u> għalija, b’ton tassew konversazzjonali, mingħajr għajjat: </p>
<p>&hairsp;—&hairsp;Anzi! <u>It-tabib</u>, qabel ma ħareġ għaddieli <u>dal-flixkun</u> cognac. Ara <u>l-flixkun</u> għadu magħluq. Qed tara, għadu sħiħ.</p>
<p>Sibt ruħi f’tali kundizzjoni li ma stajtx nara kif se noħroġ minnha ħlif billi nisker. Qed tara fhiex ġabitni <u>l-fiduċja</u> f’marti! </p>
<p>F’dak <u>il-mument</u> dehrli li <u>l-vizzju</u> <u>tas-sigaretti</u> ma kienx jiswieh <u>l-isforz</u> li kien iġiegħelni ngħaddi minnu. Issa kont ilni ġa nofs siegħa ma npejjipx u ma ħsibt xejn fuq hekk, mehdi kif kont <u>bil-ħsieb</u> <u>tal-mara</u> u <u>t-Tabib</u> Muli. Kont għaldaqstant imfejjaq għal kollox, imma irrimedjabbilment redikolu!</p>
<p>Ftaħt <u>il-flixkun</u> u ferrajt tazza <u>mill-likwidu</u> isfar. Giovanna kienet qedgħa tħares lejja b’ħalqha miftuħ, imma jien żammejt lura milli noffrilha minnu.</p>
<p>&hairsp;—&hairsp;Nista’ jkolli ieħor minnu meta nkun żvujtajtu <u>dal-flixkun</u>?</p>
<p>Giovanna dejjem <u>bl-iktar</u> ton simpatiku u konversazzjonali  serrħitli rasi:&hairsp;—&hairsp;Kemm tkun trid minnhom! Biex taqtalek xewqtek dik li tkun qed tieħu ħsieb <u>il-provisti</u> għanda tqum anki f’nofsillejl!</p>
<p>Jien qatt ma soffrejt <u>mir-rgħeba</u> u Giovanna kellha <u>mill-ewwel</u> <u>it-tazza</u> mimlija <u>sax-xifer</u>. Ma kinitx laħqet qalet grazzi li ma żvutathiex u <u>mill-ewwel</u> dawret għajnejha jixgħelu lejn <u>il-flixkun</u>. Kienet għalhekk hi stess li tagħtni <u>l-idea</u> li nġibha <u>fis-sakra</u>. Imma lanqas kienet ħaġa faċli!</p>
<p>Ma nafx nirrepeti eżattament dak li qaltli, wara li kienet niżżlet tazza wara tazza, <u>bid-djalett</u> Triestin pur tagħha, imma kelli <u>l-impressjoni</u> li kont maġemb persuna li, kieku ma kontx sturmentat <u>bl-inkwiet</u> li kelli, stajt kont noqgħod nismagħha <u>bil-pjaċir</u> kollu.</p>
<p><u>L-ewwel</u> nett qaltli li hi hekk ħobb taħdem. Kulħadd f’<u>did-dinja</u> għandu jippretendi li jkollu dritt iqatta’ sagħtejn kuljum fuq pultruna komda bħal din, faċċata ta’ flixkun likwidu tajjeb, minn dak li ma jagħmillekx ħażin.</p>
<p>Pruvajt nħid xi ħaġa anki jien. Staqsejtha jekk, meta kien ħaj żewġha, xogħolha kienx organiżżat propju b’dak <u>il-mod</u>.</p>
<p>Hi nfaqgħet tidħaq. Meta kien ħaj, żewġha kien iktar isawwatha milli jbusha u, ikkumparat għal kemm kellha taħdem għalih, issa kollox setgħa kien qisu mistrieħ anki qabel ma wasalt jien f’dik <u>id-dar</u> <u>bil-kura</u> tiegħi.</p>
<p>Imbagħad Giovanna tħassbet u staqsietni jekk kontx nemmen li <u>l-mejtin</u> kienu jaraw dak li jagħmlu <u>l-ħajjin</u>. Baxxejt rasi ftit biex nuriha li nemmnu dan. Imma hi riedet tkun taf jekk <u>il-mejtin</u>, meta jaslu hemm lil hinn, isirux jafu dak kollu li ġara hawn isfel meta huma kienu għadhom ħajjin.</p>
<p>Għal mument <u>il-mistoqsija</u> fixlitni. Biex tagħqad kienet poġġietha b’leħen dejjem iktar kwiet għax, biex ma jisimgħuhiex <u>il-mejtin</u>, Giovanna kienet baxxietu. </p>
<p>&hairsp;—&hairsp;Jiġifieri, mela&hairsp;—&hairsp;għidtilha&hairsp;—&hairsp;int <u>lir-raġel</u> qlibthielu.</p>
<p>Qaltli biex ma ngħajjatx imbagħad qerret miegħi li kienet qalbithielu, imma biss <u>fl-ewwel</u> xhur <u>taż-żwieġ</u> tagħhom. Imbagħad drathom <u>id-daqqiet</u> u kienet ħabbitu <u>lir-raġel</u>.</p>
<p>Biex inħalliha għaddejja <u>l-konversazzjoni</u> staqsejtha:</p>
<p>&hairsp;—&hairsp;Allura <u>l-ewwel</u> tifla tiegħek ġiet <u>fid-dinja</u> permezz ta’ <u>dal-ieħor</u>?</p>
<p>Dejjem b’leħinha baxx ammetthiet li hekk taħseb anki minħabba ċertu xebħ. Jiddispjaċiha ħafna li qalbitha <u>lir-raġel</u>. Qalitha, imma dejjem kienet qiegħda tidħaq għax dawn affarijiet <u>tad-daħq</u> anki meta jkun jiddispjaċik. Imma biss kemm ilu li miet, għax qabel, peress li ma kienx jaf, <u>il-biċċa</u> ma setgħetx kienet importanti. </p>
<p>Immexxi minn ċertu simpatija fraterna, ippruvajt intaffilha <u>d-dispjaċir</u> u għidtilha li <u>l-mejtin</u> kienu jafu kollox, imma li minn ċertu affarijiet ma jimpurtahomx.</p>
<p>&hairsp;—&hairsp;<u>Il-Ħajjin</u> biss isofru!&hairsp;—&hairsp;esklamajt, inħabbat ponn fuq <u>il-mejda</u>.</p>
<p>Kelli tbenġila f’idi u m’hemm xejn aħjar minn uġiegħ fiżiku biex iqajjem fik ideat ġodda. Ilmaħt <u>il-possibilità</u> li waqt li kont sallabt lili nnifsi <u>mal-idea</u> li <u>l-mara</u> kienet qedgħa tapprofitta ruħha <u>mir-reklużjoni</u> tiegħi biex taqlibieli, forsi <u>t-tabib</u> kien <u>il-ħin</u> kollu <u>fid-dar</u> <u>tas-saħħa</u>, u f’dak <u>il-każ</u> jien stajt nerġa nkun trankwill. Tlabt lil Giovanna biex tmur tara, għidtilha li kelli bżonn ngħidlu xiħaġa <u>lit-tabib</u> u wegħdtha bħala rigal <u>il-flixkun</u> sħiħ. Hija pprotestat li ma kinitx tħobb tixrob daqshekk, imma <u>mill-ewwel</u> qagħdet u smajtha ssabbat saqajha tielgħa titbandal <u>it-taraġ</u> <u>tal-injam</u> <u>sat-tieni</u> sular biex toħroġ <u>mill-klawsura</u> tagħna. Imbagħad reġgħet niżlet, imma waqgħet b’ħafna storbju u għajjat.</p>
<p>&hairsp;—&hairsp;Nirrah jieħdok <u>ix-xitan</u>!&hairsp;—&hairsp;għidtilha jien, imbaqbaq, minn taħt <u>l-ilsien</u>. Kieku kisret għonqa <u>is-sitwazzjoni</u> tiegħi kienet issir ħafna iktar sempliċi.</p>
<p>Minflok, waslet lura titbissem għax kienet tinstab f’dak <u>l-istat</u> li fih <u>il-weġgħet</u> ma tantx iweġġgħuk. Irrakkontatli li kienet tkellmet <u>mal-infermier</u> li kien daħal <u>fis-sodda</u>, imma li se jibqa <u>għad-disposizzjoni</u> tagħha, f’każ li nġib ruħi ħażin. Għolliet idha u bis suba’ <u>l-werrej</u> ippuntat akkumpanjat dak <u>il-kliem</u> f’ġest ta’ theddida mtaffi bi tbissima. Imbagħad, xotta xotta, żiedet li <u>t-tabib</u> ma reġgħax ġie lura minn mindu ħareġ ma’ marti. Propju minn dak <u>il-ħin</u>. Anzi, għal xi ftit siegħat <u>l-infermier</u> kien qed jispera li jiġi lura għax wieħed marid kellu bżonn li jarah hu. Issa kien qata’ qalbu.</p>
<p>Jien ħarist lejha biex nitfittex jekk <u>it-tbissima</u> mifruxa fuq wiċċha kinitx falza jew kinitx ġdida għal kollox u ġejja <u>mill-fatt</u> li <u>t-tabib</u> kien qiegħed ma’ marti minflok miegħi, li kont <u>il-pazjent</u> tiegħu. Rasi bdiet iddur <u>bir-rabja</u> li qabditni. Ikolli nammetti li, bħal dejjem, f’ruħi kienu qed jissieltu żewġ persuni li minnhom waħda, <u>l-iktar</u> waħda raġjonevoli, kienet qegħda tgħidli: “Imbeċilli! Għax taħseb li <u>l-mara</u> qegħda taqlibielek? Hi m’għandiex bżonn issakrek biex ikollha <u>l-opportunità</u>.<span class="pullsemi">”</span> <u>L-oħra</u>, u kienet żgur dik li riedet tpejjep, kienet ukoll qegħda tgħajjarni imbeċilli, imma biex tgħajjat: “Ma tiftakarx <u>il-kumdità</u> li ġġib magħha <u>l-assenza</u> <u>tar-raġel</u>? <u>Mat-tabib</u> li issa mħallas minnek!”</p>
<p>Giovanna, waqt li kompliet tixrob, qalet:&hairsp;—&hairsp;Insejt nagħlaq <u>il-bieb</u> <u>tat-tieni</u> sular. Imma ma rridx nerġa nagħmel dawk <u>iż-żewġ</u> sulari. Hemm fuq dejjem ikun hemm <u>in-nies</u> u min jaf <u>x’figura</u> taqta’ jekk tipprova taħrab.</p>
<p>&hairsp;—&hairsp;Min jaf!&hairsp;—&hairsp;għidt jien b’dak <u>il-minimu</u> <u>t’ipokrezija</u> li issa kien hemm bżonn biex ninganna <u>l-povra</u> mara. Imbagħad niżżilt ftit cognac jien ukoll u ddikkjarajt li issa li għandi tant minn dak <u>l-ispirtu</u> <u>għad-dispożizzjoni</u> tiegħi, <u>mis-sigaretti</u> m’għadu jimpurtani xejn. Hi emmnitni <u>mill-ewwel</u> u allura ħarriftilha li ma kontx verament jien li ridt naqtgħu <u>il-vizzju</u> <u>tat-tipjip</u>. <u>Il-mara</u> riditni. Tajjeb li tkun taf li meta nkun pejjipt għaxar sigaretti nsir terribli. Kwalunkwe mara li kienet tkun qrib kienet issib ruħha <u>fil-periklu</u></p>
<p>Giovanna bdiet tidħaq tgħajjat, mitluqa fuq <u>is-siġġu</u>:</p>
<p>&hairsp;—&hairsp;U tkun <u>il-mara</u> li żżommok milli tpejjiphom <u>l-għaxar</u> sigaretti li hemm bżonn?</p>
<p>&hairsp;—&hairsp;Propju hekk! Għallinqas lili hi kienet twaqqafni.</p>
<p>Ma kinitx daqshekk injuranta Giovanna meta jkollha daqshekk cognac ġo fiha. Qabditha <u>d-daqquqa</u> u kważi waqgħet <u>mis-siġġu</u> <u>bid-daħq</u>, imma meta <u>n-nifs</u> kien jippermettilha, bi kliem miksur, pinġiet immaġni manjifika mnebbħa <u>mill-marda</u> tiegħi:&hairsp;—&hairsp;Għaxar sigaretti… nofs siegħa… idoqq <u>l-iżveljarin</u>… imbagħad…</p>
<p>Ikkoreġejtha:</p>
<p>&hairsp;—&hairsp;Għal għaxar sigaretti jien għandi bżonn madwar siegħa. Imbagħad biex nistenna <u>l-effett</u> sħiħ għandi bżonn siegħa oħra, għaxar minuti <u>l’hawn</u> u <u>l’hemm</u>…</p>
<p>F’daqqa waħda Giovanna sserjat u qamgħet mingħajr qisq tbatija <u>mis-siġġu</u> tagħha. Qalet li dieħla <u>fis-sodda</u> għax kienet qegħda tħoss ftit rasha tuġagħha. Offrejtilha li tieħu <u>l-flixkun</u> magħha, għax jien kont ħadt biżżejjed minn dak <u>l-ispirtu</u>. Ipokritament għidtliha li <u>l-ġurnata</u> ta’ wara ridt li ġġibli xi nbid tajjeb.</p>
<p>Imma għal inbid hi ma ħasbitx. Qabel ħarġet <u>bil-flixkun</u> taħt għabtha tagħtni ħarsa li beżżgħatni.</p>
<p>Kienet ħalliet <u>il-bieb</u> miftuħ u wara ftit waqa’ f’nofs <u>il-kamra</u> pakkett li ġbart <u>mill-ewwel</u>: kien fih eżatt <u>ħdax-il</u> sigarett <u>bil-għadd</u>. Biex tkun ċerta, <u>il-povra</u> Giovanna riedet tifqagħni. Sigaretti ordinarji, Ungeriżi. Imma <u>l-ewwel</u> wieħed li xgħelt kien tajjeb ħafna. Ħassejtni ferm ħadt <u>ir-ruħ</u>.  <u>Għall-ewwel</u> ħassejtni bravu għax kont waħħaltulha <u>l-dik</u> <u>id-dar</u> li kienet tajba biex issakkar <u>it-tfal</u>, imma mhux lili. Imbagħad skoprejt li kont waħħaltu anki <u>lill-mara</u> u dehrli li kont ħallastha <u>bl-istess</u> munita. Għaliex, inkella, <u>l-għira</u> tiegħi kienet trasmutat ruħha f’kurżità tant sopportabbli? Qgħadt hemm trankwill inpejjep dawk <u>is-sigaretti</u> jqallgħuk.</p>
<p>Wara xi nofs siegħa ftakart li kelli bżonn naħrab minn dik <u>id-dar</u> fejn Giovanna kienet qed tistenna li titħallas. Ġbart <u>iż-żarbun</u> u ħriġt <u>fil-kuritur</u>. <u>Il-bieb</u> <u>tal-kamra</u> ta’ Giovanna kien imbexxaq u, minn nifsha qawwi u regolari, dehrli li kienet rieqda. Tlajt <u>bil-galbu</u> <u>sat-tieni</u> sular fejn wara dak <u>il-bieb</u>&hairsp;—&hairsp;li kien tant kburi bih <u>it-tTabib</u> Muli&hairsp;—&hairsp;deffist <u>iż-żraben</u>.  Ħriġt fuq meżżanin u bdejt nieżel <u>it-taraġ</u>, <u>bil-mod</u> biex ma nqajjimx suspett.</p>
<p>Kont wasalt <u>fil-meżżanin</u> <u>tal-ewwel</u> sular, meta waħda sinjorina liebsa b’ċertu eleganza ta’ infermiera, segwietni biex tistaqsini <u>bil-pulit</u>:</p>
<p>&hairsp;—&hairsp;Qed tfittex lil xiħadd?</p>
<p>Kienet ħelwa u ma kienx jiddispjaċini nispiċċahom ħdejha <u>l-għaxar</u> sigaretti. Tbissimtilha ftit aggressivament:</p>
<p>&hairsp;—&hairsp;<u>It-Tabib</u> Muli mhux <u>id-dar</u>?</p>
<p>Berrqet għajnejha:</p>
<p>&hairsp;—&hairsp;<u>Dal-ħin</u> qatt ma jkun hawn.</p>
<p>&hairsp;—&hairsp;Ma tafx tgħidli fejn nista’ insibu bħalissa? <u>Id-dar</u> għandi marid li għandu bżonnu. Kollha korteżija tagħtni <u>l-indirizz</u> <u>tat-tabib</u> u jien irrepetejtu iktar minn darba biex inġiegħla taħseb li ridt niftakru. Ma tantx kelli għaġġla li nitlaq, imma hi, xotta xotta, tagħtni darha. Verament ġejt imkeċċi <u>mill-ħabs</u> tiegħi.</p>
<p>Minn isfel kien hemm mara lesta biex tiftaħli <u>l-bieb</u>. Ma kellix sold fuqi u għidtliha minn taħt <u>l-ilsien</u>:</p>
<p>&hairsp;—&hairsp;Narak darb’oħra.</p>
<p><u>Il-ġejjieni</u> qatt ma tista’ tkun tafu. Għalija <u>l-affarijiet</u> jirrepetu ruħhom: dejjem seta’ jagħti <u>l-każ</u> li nerġa ngħaddi minn hawn.</p>
<p><u>Il-lejl</u> kien ċar u sħun. Għollejt <u>il-kappell</u> biex inħoss aħjar <u>iż-żiffa</u> <u>tal-libertà</u>. Ħarist lejn <u>l-istilel</u> b’ammirazzjoni qisni kont għadni kif għamilthom tiegħi. <u>Il-ġurnata</u> ta’ wara, <u>il-bogħod</u> <u>mid-dar</u> <u>tas-saħħa</u>, inkun waqaft inpejjep. Intant f’kafè għadu miftuħ xtrajt sigaretti tajbin għax ma stajtx intemm <u>il-karriera</u> tiegħi <u>tat-tipjip</u> b’wieħed minn dawk <u>is-sigaretti</u> <u>tal-povra</u> Giovanna. <u>Il-wejter</u> li tagħhomli kien jafni u ħallieni nħallas wara.</p>
<p>Meta wasalt <u>il-villa</u> tiegħi daqqejt <u>il-qanpiena</u> b’ferneżija. <u>L-ewwel</u> feġġhet <u>fit-tieqa</u> <u>s-seftura</u> imbagħad, wara ċertu ħin mhux wisq qasir, <u>il-mara</u>. Jien stennejtha waqt li kollni biered kont qed naħseb:</p>
<p>&hairsp;—&hairsp;Jidher li hemm <u>it-Tabib</u> Muli.&hairsp;—&hairsp;Imma, meta għarfitni, marti bdiet tfaqqgħa <u>d-daħq</u> li rbombja <u>fit-triq</u> deżerta u li kien tant sinċier li kellu jkun biżżejjed biex iħassar kull dubju.</p>
<p><u>Id-dar</u> domt biex għamiltha <u>tal-inkwiżitur</u>. <u>Il-mara</u>, li kont wegħdta li nirrakkontalha <u>l-avventuri</u> tiegħi <u>tal-ġurnata</u> ta’ qabel, li hi mingħaliha kienet taf, staqsietni:</p>
<p>&hairsp;—&hairsp;Imma għax ma tmurx <u>fis-sodda</u>?</p>
<p>Biex niskuża ruħi għidt:</p>
<p>&hairsp;—&hairsp;Jidhirli li int approfittajt <u>mill-assenza</u> tiegħi biex tibdel <u>il-post</u> ta’ dak <u>l-armarju</u>.</p>
<p>Veru li nemmen li <u>l-affarijiet</u>, <u>fid-dar</u>, dejjem jibdlu posthom u huwa veru wkoll li marti ħafna drabi ċċaqlaqhom, imma dak <u>il-ħin</u> jien flejt kull kantuniera biex nara jekk kienx hemm moħbi, <u>il-ġisem</u> żgħir, eleganti <u>tat-Tabib</u> Muli.</p>
<p>Minn marti ħadt aħbar tajba. Hi u ġejja lura <u>mid-dar</u> <u>tas-saħħa</u> nzertat iltaqgħet <u>mat-tifel</u> ta’ Olivi li qalilha li <u>x-xiħ</u> kien għadda <u>għall-aħjar</u> wara li ħa mediċina li kitiblu tabib ġdid li kellu.</p>
<p>Meta ġejt biex norqod ħsibt li kont għamilt tajjeb li tlaqt <u>mid-dar</u> <u>tas-saħħa</u> għax b’hekk kelli <u>l-ħin</u> kollu biex infejjaq lili nnifsi <u>bil-mod</u>. U wkoll, <u>it-tifel</u>, li kien rieqed <u>fil-kamra</u> li jmiss, żgur li kien għadu mhux qed ilesti biex jiġġudikani jew jimitani. Assolutament ma kien hemm għaġġla ta’ xejn<span class="end-dot">.</span>
				</section>
			
			
		</div>
		<section class="grid-max-panel-left-bottom">
			
				<aside id="publication-history">
					Dan ix-xogħol ġie ppubblikat għall-ewwel darba fl-1 ta' Mejju 2023, f'dan il-ġurnal.
				</aside>
		</section>
		<section class="grid-max-panel-right-bottom">
			
			
		</section>
	</div>
	
</article>
<aside class="promos-container">
	
		<div class="promo-1">
			<a class="promo mejju-2023" href="/maria-theuma-nofs-triq-dejjem-nieqaf/">
				<header>
					<h3>Mejju 2023</h5>
					<h1>Nofs triq, dejjem nieqaf</h1>
					<h2>
						
							Maria Theuma
						
					</h2>
				</header>
				<div class="body-text">
					<p>Nofs triq, dejjem nieqaf
u ndur lura, lura għalih
għax naf li jiddejjaq meta

nħallih warajja. Xi kultant
jimxiha miegħi, <u>in-nofs</u> triq,
u jegħja, għarqan xraba

nħallih warajja. Xi kultant
jimxiha miegħi, <u>in-nofs</u> triq,
u jegħja, għarqan xraba
 
anki fi ljieli kesħin
jibda jkaxkar saqajh
biex jurini li qabżitlu

jisgħol u jisħaq li
<u>l-għabra</u> qed tagħraxlu
griżmejh. <u>X’għabra</u>?</p>
				</div>
			</a>
		</div>
	
		<div class="promo-2">
			<a class="promo mejju-2023" href="/romeo-roxman-gatt-qarn/">
				<header>
					<h3>Mejju 2023</h5>
					<h1>Qarn</h1>
					<h2>
						
							Romeo Roxman Gatt
						
					</h2>
				</header>
				<div class="body-text">
					<p>Mhux li ilni ħafna ninjetta <u>t-testosteron</u> <u>fil-patata</u>. Dan <u>ix-xahar</u> imissni <u>s-seba</u>’ waħda. Bidliet rajt, għalkemm għadni fuq doża pjuttost żgħira, 125ml <u>fix-xahar</u>. Enanthate jisimha. Matthew, ħabib tiegħi li sirt naf sew din <u>l-aħħar</u> sena, qalli li biex ma nweġġax wisq, insaħħan għal xi tliet minuti <u>l-kunjett</u> biex <u>il-likwidu</u> ma jkunx daqshekk magħqud u b’hekk ma jweġġagħnix ħafna meta jibda dieħel ġo fija. Għadni ma tgħallimtx intaqqab lili nnifsi, imma Shannon, kuġinti, ners u kull xahar tiġi u ttaqqabni hi. Inħossni veru xortija tajba li għandi kuġina daqshekk qalbha tajba. Sittin sekonda ddum dieħla <u>l-labra</u>; jien personalment ma nweġġax f’<u>dil-biċċa</u>, <u>l-uġigħ</u> inħossu <u>mal-ħin</u>, meta <u>l-likwidu</u> jibda jiskopri ġismi.</p>
				</div>
			</a>
		</div>
	
		<div class="promo-3">
			<a class="promo mejju-2023" href="/omar-nshea-gilgamex-dak-li-ra-l-qiegħ/">
				<header>
					<h3>Mejju 2023</h5>
					<h1>Gilgamex, Dak li Ra <u>l-Qiegħ</u></h1>
					<h2>
						
							Omar N&#39;Shea
						
					</h2>
				</header>
				<div class="body-text">
					<p><u>Ir-rakkont</u> <u>tal-Gilgamex</u> għadu ma nstabx kollu, però nafu biċċa minnu sew, biżżejjed biex inkunu nafu <u>l-ġrajjiet</u> ewlenin u f’ċertu dettall. <u>Ir-rakkont</u> sħiħ huwa mifrux fuq <u>tnax-il</u> maduma, u kull waħda tista’ titqies bħala kapitlu għalih. <u>L-aħħar</u> sejba ta’ framment sinifikanti ġiet f’idejn Farouk <u>Al-Rawi</u> <u>fl-2011</u>, u nxtrat <u>mill-Mużew</u> Suleimanija <u>fil-ġuriżdizzjoni</u> <u>tal-Gvern</u> Reġjonali Kurd. Illum tinsab f’dan <u>il-mużew</u> <u>bin-numru</u> T.1447.</p>
				</div>
			</a>
		</div>
	
</aside>



			</main>
		</div>
		<div id="bottom-wrapper">
			<img id="deco" src="/img/deco-100.svg" />
			<footer>
				<nav class="footer-content">
					<menu id="housekeeping">
						<li class="header"><a href="/dwarna">Dwarna</a></li>
						<li><a href="/kolofon">Kolofon</a></li>
						<li><a href="/drittijiet">Drittijiet</a></li>
						<li><a href="/gwida-tal-istil">Gwida tal-Istil</a></li>
						<li><a href="/cookies">Cookies</a></li>
						<li><a href="/privatezza">Privatezza</a></li>
						<li><a href="/aċċessibilità#">Aċċessibiltà</a></li>
						<li><a href="/podcast#">Podcast</a></li>
						<li><a href="/newsletter">Newsletter</a></li>
						<li><a href="/ittri">Ittri</a></li>
					</menu>
					<menu id="media">
						<li class="header"><a href="#">Midja</a></li>
						<li><a href="/ar" class="arabic">العربية</a></li>
						<li><a href="#">Català</a></li>
						<li><a href="/de">Deutsch</a></li>
						<li><a href="/en">English</a></li>
						<li><a href="/es">Español</a></li>
						<li><a href="#">Euskara</a></li>
						<li><a href="/fr">Français</a></li>
						<li><a href="#">Hrvatski</a></li>
						<li><a href="/it">Italiano</a></li>
					</menu>
					<menu id="socials">
						<li class="header"><a href="#">Segwina</a></li>
						<li><a href="https://facebook.com/aphroconfuso">Facebook</a></li>
						<li><a href="https://instagram.com/aphroconfuso">Instagram</a></li>
						<li><a href="https://twitter.com/aphroconfuso">Twitter</a></li>
						<li><a href="https://mastodon.world/@aphroconfuso">Mastodon</a></li>
						<li><a href="https://youtube.com/@aphroconfuso">Youtube</a></li>
						<li><a href="">Spotify</a></li>
						<!-- <li><a href="">Soundcloud</a></li> -->
					</menu>
					<div id="logotype-container">
						<a href="/"><img src="/img/logotype.svg" class="logotype" alt="logo: Aphroconfuso" /></a>
					</div>
					<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
					<div id="copyright"><a href="/drittijiet" class="copyright">&copy; 2023 Aphroconfuso u l-kontributuri rispettivi</a></div>
				</nav>
				<aside id="scroll-tools" class="outlined">
					<p><span id="progress">0%</span> <a id="arrow-top" onclick="scrollToTop()">⤴</a>
					</p>
				</aside>
			</footer>
		</div>
			<!-- Current page: /italo-svevo-joe-gatt-it-tipjip/ -->
	</body>
</html>
