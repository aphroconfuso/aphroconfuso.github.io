<!doctype html>
<html lang="mt" translate="no">

	<head>
		<meta charset="utf-8">
		
	<title>Djarju  19.09.2023 Biex bħallikieku jitimgħu r-ruħ u jtaffulha l-ġuħ ta’ Loranne Vella · Aphroconfuso</title>
	<meta content="Waħda mill-isbaħ sensazzjonijiet li nassoċja mal-perjodu ta’ meta ma nkunx għadni bdejt naħseb sew dwar kitba ġdida hija dik li tkun ġejja mill-fatt li, għal ċertu żmien, nista’ naqra li rrid. Dan għax ma jkolli l-ebda impenn li bilfors irrid niffoka fuq ktieb minflok ieħor, jew fuq suġġett partikolari. Is-sensazzjoni ta’ libertà marbuta ma’ dan in-nuqqas ta’ bżonn hija qawwija immens, kważi nħossha tisturdini. Tant li lanqas inkun naf minn fejn se nibda u prattikament naqra dak kollu li jiġi f’idejja: artikli, poeżiji, rumanzi, esejs, teorija, manifesti, programmi ta’ festivals taż-żfin jew tal-films. Kollox isir sors ta’ interess kbir għalija u l-fatt li ma jkolli l-ebda xkiel biex niffoka u napprofondixxi dwar xi tema jew suġġett partikolari, iħallini fil-libertà li nagħti importanza lil firxa wiesgħa ta’ ideat li donnhom m’għandhom xejn x’jaqsmu flimkien." name="description">
	<meta property="og:image" content="/stampi/social_djarju_2_f17f9bcd99.jpg">
	
		<meta name="author" content="Loranne Vella">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Djarju  19.09.2023 Biex bħallikieku jitimgħu r-ruħ u jtaffulha l-ġuħ ta’ Loranne Vella">
	<meta name="twitter:description" content="Waħda mill-isbaħ sensazzjonijiet li nassoċja mal-perjodu ta’ meta ma nkunx għadni bdejt naħseb sew dwar kitba ġdida hija dik li tkun ġejja mill-fatt li, għal ċertu żmien, nista’ naqra li rrid. Dan għax ma jkolli l-ebda impenn li bilfors irrid niffoka fuq ktieb minflok ieħor, jew fuq suġġett partikolari. Is-sensazzjoni ta’ libertà marbuta ma’ dan in-nuqqas ta’ bżonn hija qawwija immens, kważi nħossha tisturdini. Tant li lanqas inkun naf minn fejn se nibda u prattikament naqra dak kollu li jiġi f’idejja: artikli, poeżiji, rumanzi, esejs, teorija, manifesti, programmi ta’ festivals taż-żfin jew tal-films. Kollox isir sors ta’ interess kbir għalija u l-fatt li ma jkolli l-ebda xkiel biex niffoka u napprofondixxi dwar xi tema jew suġġett partikolari, iħallini fil-libertà li nagħti importanza lil firxa wiesgħa ta’ ideat li donnhom m’għandhom xejn x’jaqsmu flimkien.">
	<meta name="twitter:image" content="/stampi/social_djarju_2_f17f9bcd99.jpg">
	<meta name="twitter:image:alt" content="Pitazzb&#39;kitba bil-linka sewda.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/loranne-vella-djarju-19-09-2023-biex-bħallikieku-jitimgħu-r-ruħ-u-jtaffulha-l-ġuħ/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-62d2ff28.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content ottubru-2023 djarju story story-23">
		<header>
			
				<h4><span class="diaryTitle">Djarju</span>
					
						<span class="diaryDate">19.09.2023</span>
					
				</h4>
				<h2>
					<a href="/loranne-vella/">Loranne Vella</a>
				</h2>
			
			
			
				<h3>Biex bħallikieku jitimgħu <l-m>r-ruħ</l-m> u jtaffulha <l-m>l-ġuħ</l-m></h3>
			
		</header>
		<div class="container">
			<section id="grid-max-panel-left-top">
				
				
				
					<table class="sequence-menu">
						<tr class="actual">
							<td class="order">19.09.2023</td>
							<td class="title">
							
								Biex bħallikieku jitimgħu <l-m>r-ruħ</l-m> u jtaffulha <l-m>l-ġuħ</l-m>
							
							</td>
						</tr>
					
				
					
						<tr>
							<td class="order">23.08.2023</td>
							<td class="title">
							
								<a href="/loranne-vella-djarju-23-08-2023-li-jmiss-se-jkun-għalkollox-differenti/">Li jmiss se jkun għalkollox differenti</a>
							
							</td>
						</tr>
					</table>
				
			</section>
			<section id="grid-max-panel-right-top">
				
				
				
			</section>
			<section id="grid-body">
				
					<section class="body-text">
						<p><span class="initial">Waħda</span> <l-m>mill-isbaħ</l-m> sensazzjonijiet li nassoċja <l-m>mal-perjodu</l-m> ta’ meta ma nkunx għadni bdejt naħseb sew dwar kitba ġdida hija dik li tkun ġejja <l-m>mill-fatt</l-m> li, għal ċertu żmien, nista’ naqra li rrid. Dan għax ma jkolli <l-m>l-ebda</l-m> impenn li bilfors irrid niffoka fuq ktieb minflok ieħor, jew fuq suġġett partikolari. <l-m>Is-sensazzjoni</l-m> ta’ libertà marbuta ma’ dan <l-m>in-nuqqas</l-m> ta’ bżonn hija qawwija immens, kważi nħossha tisturdini. Tant li lanqas inkun naf minn fejn se nibda u prattikament naqra dak kollu li jiġi f’idejja: artikli, poeżiji, rumanzi, esejs, teorija, manifesti, programmi ta’ festivals <l-m>taż-żfin</l-m> jew <l-m>tal-films</l-m>. Kollox isir sors ta’ interess kbir għalija u <l-m>l-fatt</l-m> li ma jkolli <l-m>l-ebda</l-m> xkiel biex niffoka u napprofondixxi dwar xi tema jew suġġett partikolari, iħallini <l-m>fil-libertà</l-m> li nagħti importanza lil firxa wiesgħa ta’ ideat li donnhom m’għandhom xejn <l-m>x’jaqsmu</l-m> flimkien. F’dawn <l-m>il-perjodi</l-m> ta’ qari varjat ħafna, li ma tantx huma spissi u allura jassumu valur imprezzabbli, nibda ndur <l-m>l-ixkafef</l-m> tal-librerija tiegħi u nniżżel kotba li <l-m>x’aktarx</l-m> ikunu ilhom snin jistennew li jasal żmienhom. Ukoll, nibda mmur aktar ta’ spiss għand <l-m>il-ħwienet</l-m> tal-kotba <l-m>second-hand</l-m> tal-kwartier tiegħi u <l-m>t-turruni</l-m> ta’ kotba <l-m>d-dar</l-m> jibdew joktru ġmielhom. <l-m>Fil-verità</l-m> ma nkunx qed nagħżilhom totalment <l-m>bl-addoċċ</l-m> il-kotba li ndaħħalha f’rasi li rrid naqra. Iktar bħal donni nħalli ’l għajnejja u ’l idejja jmexxu huma biex juruni fejn għandi mmur <l-m>bil-ħsieb</l-m>. </p>
<p>Minn <l-m>dal-qari</l-m> nibda nislet idea, kelma, frażi, paragrafu u nieħu nota tagħhom. Jibdew bħala punti elenkati; ma jkunux punti sekwenzjali jew li jsegwu traġitt ta’ ħsieb wieħed; <l-m>mal-ewwel</l-m> daqqa <l-m>t’għajn</l-m> tista’ tara li ġejjin minn sorsi differenti. Iżda iktar ’il quddiem nibda nqiegħed punt ħdejn ieħor kważi mingħajr punteġġatura bejniethom, nibda ngħaqqadhom f’paragrafi, nittrattahom bħala aspetti differenti <l-m>tal-istess</l-m> ħsieb. Nitgħaxxaq nara ħsieb dieħel f’ieħor, narahom jixxaqilbu fuq xulxin u jibdlu <l-m>t-tifsira</l-m> ta’ kull wieħed minnhom. Nifraħ xħin nilmaħ ħjiel ta’ ħsieb ġdid.</p>
<p>Fuq Google Drive għandi file li jismu “Loranne — noti għal rumanz ġdid 2022” (is-sena hija ta’ meta ħloqt <l-m>il-file</l-m> u mhux ta’ meta se nlesti <l-m>r-rumanz</l-m>, ovvjament!) u <l-m>mill-ewwel</l-m> ftit punti li għandi mniżżlin fih — mill-qari tiegħi ta’ <em>Nachdenken über Christa</em> T. ta’ Christa Wolf, <em>Diego Garcia</em> ta’ Natasha Soobramanien u Luke Williams, <em>Passagenwerk</em> ta’ Walter Benjamin, u <l-m>l-poeżiji</l-m> dwar <l-m>il-memorja</l-m> ta’ Maria Stepanova — ħriġt <l-m>dis-silta</l-m> bħala eżerċizzju:</p>
<blockquote><l-m>Id-djarju</l-m> huwa karta mhux ħajja; <l-m>il-ħajja</l-m> bħal xibka, u <l-m>x-xbieki</l-m> metafora. <l-m>Id-djarju</l-m> bħal nisġa minsuġa <l-m>bil-ħsieb</l-m> li taqbad, iżda huwa ħafna dak li jirnexxilu jaħrab <l-m>mill-ispazju</l-m> bejn għoqda u oħra. <l-m>Il-ħajja</l-m> hija dak kollu li jaħrab; mela <l-m>x’inhu</l-m> dak li jibqa’ maqbud? <l-m>X’inhu</l-m> s-sens <l-m>tal-kronoloġija</l-m>? <l-m>Il-fatti</l-m> huma <l-m>t-traċċi</l-m> li jifdal fina minn dak li jseħħ. Naqrahom iżda nibqa’ <l-m>bil-ġuħ</l-m>. <l-m>Il-ġuħ</l-m> ukoll metafora. Irrid nagħti, ma rridx nieħu. <l-m>Id-dejn</l-m> ma rridux… Irrid nimxi, minn A sa B triq dritta imma xorta nista’ nieħu 350 paġna sa ma nasal. Se nżur kmamar li fihom qatt ma miet ħadd u hemmhekk se niltaqa’ ma’ dik li tirrakkonta <l-m>l-istejjer</l-m> dwar <l-m>il-mewt</l-m> u <l-m>l-memorji</l-m>. Tirrakkuntahom għax tiftakarhom. <l-m>Ir-rakkuntar</l-m> bħal għanqbuta, <l-m>il-memorja</l-m> li tibqa’ minn jeddha, u <l-m>l-oħra</l-m> li ġġegħelha inti ma tmutx. Proust iħaqqaqha <l-m>mal-memorja</l-m> pura ta’ Bergson. <l-m>Bil-mixi</l-m> tiftakar, aħseb <l-m>fir-ritmu</l-m> kajman <l-m>tal-flaneur</l-m> fl-ispazju miftuħ fejn barra jidħol ġewwa u jibqa’ ta’ kulħadd. Tgħidilna li <l-m>n-nisa</l-m> kollha telqu fuq mixjiet li qasmu bliet u żminijiet, kull mixja bħal ħrafa, mitoloġija. Bħal rakkont li jaf jaqleb <l-m>mis-singular</l-m> għall-plural, dejjem dwar nisa li jgħannu biex ma jinsewx, għanjiet mhux miktubin, jgħannu waqt li jħejju <l-m>l-ikliet</l-m>, waqt li jimxu, waqt li jiddeskrivu <l-m>l-pajsaġġ</l-m> madwarhom, <l-m>l-emozzjonijiet</l-m>, <l-m>it-twelid</l-m>, <l-m>il-gwerra</l-m>, <l-m>il-mewt</l-m>. Jgħannu biex bħallikieku jitimgħu <l-m>r-ruħ</l-m> u jtaffulha <l-m>l-ġuħ…</l-m></blockquote>

<p class="break"><span class="initial">Qed</span> niflihom <l-m>mill-ġdid</l-m> dawn <l-m>l-ewwel</l-m> noti, u qed niftakar li <l-m>fil-fatt</l-m> ma kontx qed nibda minn paġna għalkollox vojta, għax <l-m>il-bidu</l-m> f’din <l-m>il-fażi</l-m> qatt ma jkun <l-m>ix-xejn</l-m>. Veru ma nafx nibda <l-m>mix-xejn</l-m>. Kultant nara filmati ta’ artisti li jibdew ipittru fuq karta jew tila għalkollox vojta u niskanta kif jirnexxilhom jagħtuha dik <l-m>l-ewwel</l-m> daqqa żebgħa li minnha jsegwi <l-m>l-bqija</l-m>. Niftakar li kien hemm spunt għal dawn <l-m>in-noti</l-m> li minnhom ħriġt <l-m>dis-silta</l-m> t’hawn fuq, forsi kienet <l-m>l-ewwel</l-m> nofs idea li ħsibt li nista’ nkompli niżviluppa, imma li minn dak <l-m>iż-żmien</l-m> ’l hawn ilħaqt insejt kemm kienet importanti għalija biex inkun nista’ nagħti bidu għal <l-m>dil-fażi</l-m> ġdida ta’ qari. Eżatt wara <em>Marta Marta</em>, <l-m>il-kitba</l-m> li kont qed naħseb fiha u li kelli f’rasi nibda naqra (iżda mbagħad bqajt ma qrajtx) kienet dik li tinsab <l-m>fl-għexieren</l-m> ta’ djarji li għandi f’wieħed <l-m>mill-armarji</l-m> tal-librerija li ilni nżomm minn mindu kelli għaxar snin u li sena wara <l-m>l-oħra</l-m> ngħid li xi waħda minn dawn imissni naqrahom kollha minn qoxra sa qoxra u forsi anki nużahom bħala punt <l-m>tat-tluq</l-m> għal kitba ġdida. Imma dak <l-m>iż-żmien</l-m> għadu ma wasalx għax dejjem nispiċċa nagħżel li naqra xi ħaġa oħra minflok. Bejn għax <l-m>il-kitba</l-m> f’dawn <l-m>id-djarji</l-m> hija fqira ħafna <l-m>mill-aspett</l-m> letterarju — ma nafx nikteb entrati ta’ djarju, dawk miktubin <l-m>bil-pinna</l-m> bl-idejn u mingħajr lok għal korrezzjoni, li jinkitbu <l-m>bil-lest</l-m> biex jinqraw bħala letteratura. U bejn għax qisni qed inħalli dan <l-m>l-eżerċizzju</l-m> għax-xjuħija meta <l-m>fil-fatt</l-m> inkun waqaft nikteb u nibda naqra ħajti b’lura minflok. Iżda <l-m>l-idea</l-m> taż-żamma <l-m>tad-djarju</l-m> dejjem thewden f’moħħi: għalfejn niktbu għal għada dak li ġara llum? <l-m>X’qed</l-m> inżommu ħaj verament? Għal min qed niktbu? Għalina stess bħala eżerċizzju ta’ kitba? Għalina stess bħala tħejjija għal eżerċizzju ta’ qari dwarna stess? Jew għal min jiġi warajna li lanqas biss jafna? Huwa minħabba dawn <l-m>il-mistoqsijiet</l-m> kollha li hemm tant referenzi għal djarji u ġurnali <l-m>fil-kitbiet</l-m> tiegħi. Mhux li qatt ma naqra <l-m>mid-djarji</l-m> tiegħi. Anzi, ta’ spiss naqbad wieħed u niftaħ paġna li tkun u naqraha biex nieħu lili nnifsi <l-m>għall-jien</l-m> ta’ dik <l-m>il-ġurnata</l-m> partikolari u nerġa’ nħoss <l-m>l-istess</l-m> emozzjonijiet ta’ dakinhar. Iżda <l-m>dal-aħħar</l-m> qed nibda nħokk rasi għax qed nintebaħ li <l-m>l-persuni</l-m> msemmija fi wħud minn dawn <l-m>l-entrati</l-m> m’għadnix niftakar min kienu, la kif jinstema’ leħinhom — ħaġa li <l-m>s-soltu</l-m> ma ninsa qatt — la kif jidhru u lanqas fejn kont sirt nafhom. Kultant inkun se naqbad ninkwieta għax ngħid, meta jasal dak <l-m>iż-żmien</l-m> li niddeċiedi naqrahom kollha dawn <l-m>id-djarji</l-m>, se nkun insejt lil kull min hemm imsemmi fihom. Imma, forsi għalhekk qed nittratieni, biex meta <l-m>fl-aħħar</l-m> naqrahom inkun qisni qed naqra xi ħaġa għalkollox maqtugħa minni, qisni qed naqra ħajjet ħaddieħor minflok.</p>
<p class="break"><span class="initial">Apparti</span> din <l-m>tad-djarji</l-m>, wieħed <l-m>mill-ewwel</l-m> “suġġetti” li bdew jikluni mingħajr ebda sforz <l-m>min-naħa</l-m> tiegħi kien <l-m>fil-fatt</l-m> dak <l-m>tax-xjuħija</l-m> u <l-m>tal-kura</l-m>. <l-m>Il-kura</l-m> mentali u <l-m>tal-ġisem</l-m> u <l-m>x-xjuħija</l-m> tal-mara qishom <l-m>it-temi</l-m> li ġarrejt miegħi minn <em>Marta Marta</em>, forsi anki peress li ftit wara li ħareġ <l-m>ir-rumanz</l-m> għalaqt ħamsin sena u f’daqqa waħda ntbaħt li issa bħal donni qbiżt xi linja inviżibbli li però nħossha <l-m>fl-għadam</l-m> li beda jċaqċaq, <l-m>fil-muskoli</l-m> li saru juġgħuni, u li tidher mingħajr ebda ambigwità <l-m>fir-riżultati</l-m> tat-testijiet mediċi li kelli nagħmel dawn <l-m>l-aħħar</l-m> xhur u li <l-m>bil-kontra</l-m> tas-soltu, issa qed juru ċifri li mhux ta’ min jinjurahom! Qisu ġismi verament għaraf <l-m>it-tifsira</l-m> tan-numru 50! U allura, anki <l-m>fil-kitba</l-m> jkolli nibda niffaċċjaha <l-m>dir-realtà</l-m> li għadha tinħass ġdida. <l-m>Fil-kitbiet</l-m> ta’ Virginia Woolf bdejt insib serħan differenti minn dak li kont għadni qed insib ftit xhur qabel jien u naqraha għal <em>Marta Marta</em>. Kliemha ma kienx biss <l-m>għall-mara</l-m> iżda <l-m>għall-mara</l-m> li qed tikber <l-m>fl-età</l-m>.</p>
<p>Iżda li ġara hu li, minn ġimgħa <l-m>għall-oħra</l-m>, iktar ma bdejt naqra iktar donni bdejt nissaħħaħ u mingħajr ma ntbaħt <l-m>l-attenzjoni</l-m> tiegħi bdiet timraħ lil hinn <l-m>mill-ħsieb</l-m> dwar <l-m>l-għeja</l-m>, <l-m>ix-xjuħija</l-m>, <l-m>il-mard</l-m>, <l-m>in-nuqqas</l-m> ta’ saħħa, u <l-m>l-kura</l-m> tal-ġisem <l-m>fit-tieni</l-m> nofs ta’ ħajjitna. Sibt ruħi nhewden dwar <l-m>il-ħelsien</l-m> mill-jasar <l-m>tax-xogħol</l-m>, li <l-m>fil-fatt</l-m> mhuwiex suġġett għalkollox imbiegħed minn dak <l-m>tal-kura</l-m> tas-saħħa fiżika u mentali. Sirt inħossu ħafna iktar banali minn qatt qabel <l-m>is-sens</l-m> ta’ kburija li għandna ħabta nassoċjaw <l-m>mal-fatt</l-m> li rridu naħdmu. <l-m>Il-ġustifikazzjoni</l-m> li nagħtu lilna nfusna <l-m>għall-fatt</l-m> li jkollna mmorru <l-m>għax-xogħol</l-m> ta’ bilfors, <l-m>is-sens</l-m> ta’ validità li nagħtu lil ħajjitna sempliċiment għax naslu lura <l-m>d-dar</l-m> mifluġin wara ġurnata xogħol, m’għadhom ireġġu xejn għalija. Minn dejjem tinteressani <l-m>l-kitba</l-m> dwar tipi differenti ta’ oppressjoni u <l-m>x’aktarx</l-m> hija proprju din <l-m>is-suġġett</l-m> bażi <l-m>tal-kitbiet</l-m> kollha tiegħi: <l-m>l-oppressjoni</l-m> fis-suriet u <l-m>l-forom</l-m> kollha li kapaċi tieħu, u <l-m>l-aktar</l-m> dik li mingħalina tkun ġejja minn qawwa esterna meta <l-m>fil-fatt</l-m> inkunu internalizzajnieha tant li lanqas biss nintebħu kemm aħna mjassrin. U din <l-m>l-aħħar</l-m> sena, minkejja li ma rridx nitbiegħed wisq <l-m>mill-impenn</l-m> tiegħi lejn dak kollu li ktibt dwaru f’<em>Marta Marta</em> rigward <l-m>l-oppressjoni</l-m> relatat <l-m>mal-ġeneri</l-m>, <l-m>l-oppressjoni</l-m> li qed tbaqbaqni ħafna hija dik <l-m>tax-xogħol</l-m>. Mhux partikolarment għax nixtieq nigglorifika <l-m>l-għażż </l-m>— avolja jaffaxxinani ħafna <l-m>d-diskors</l-m> ta’ Paul Lafargue f’<em>Le Droit à la Paresse</em>, li <l-m>d-divertiment</l-m>, <l-m>ir-rikreazzjoni</l-m>, <l-m>il-ħin</l-m> liberu huma <l-m>d-dritt</l-m> ta’ kulħadd, <l-m>id-dritt</l-m> u <l-m>l-privileġġ</l-m> ta’ kull min hu verament ħieles, u li <l-m>l-kontra</l-m> tagħhom — l-obbligu <l-m>tax-xogħol</l-m> u <l-m>l-valur</l-m> mogħti <l-m>lill-ħidma </l-m>— huma dawk li jassruna. Jien persuna ħabrieka iżda nagħraf <l-m>id-distinzjoni</l-m> li teżisti bejn tip ta’ xogħol u ieħor. Hemm <l-m>ix-xogħol</l-m> li jkolli nagħmel bilfors għax inkella ma nkampax finanzjarjament, dak li jkolli nagħmlu minkejja li kontra qalbi, u li minħabba fih jonqosli <l-m>l-ħin</l-m> għal affarijiet tant prezzjużi bħal sigħat twal ta’ mixi <l-m>mal-kosta</l-m> jew nofstanharijiet ta’ qari <l-m>fil-kampanja</l-m>, ħin fejn nisma’ <l-m>l-mużika</l-m>, ħin twil quddiem pittura, ħin bla qies ta’ kontemplazzjoni, meditazzjoni, eżerċizzju fiżiku u spiritwali, attivitajiet li kollha jagħtuni saħħa ta’ barra minn hawn, iżda li jkolli nissagrifika biex nagħmel biċċa xogħol li ma tinteressanix għal ħaddieħor. Imbagħad hemm <l-m>it-tip</l-m> ta’ xogħol <l-m>l-ieħor</l-m> li lanqas biss inkun irrid insejjaħlu xogħol tant kemm nagħmlu <l-m>bil-qalb</l-m>, <l-m>bil-ferħ</l-m>, u nista’ nagħmel sigħat sħaħ ikkonċentrata fuqu mingħajr ma negħja jew niddejjaq. Għax m’iniex skjava tiegħu. <l-m>Il-mistoqsija</l-m> li dejjem nistaqsi lili nnifsi hi din: kemm <l-m>l-inqas</l-m> nista’ “naħdem ta’ bilfors” biex xorta jirnexxili mmantni lili nnifsi? U din tinkludi mistoqsija oħra: kif għandi noqgħod attenta li ma ninqabadx fi stil ta’ ħajja li donnu jagħti <l-m>l-impressjoni</l-m> li huwa mod ħieles kif ngħix iżda li <l-m>fil-verità</l-m> qed ixekkilni mod ieħor? Kif se nagħmel biex ma ninħakimx <l-m>mill-eluf</l-m> ta’ oġġetti inutli li kull sekonda nirċievi dwarhom notifika li għandi nixtrihom, biex ma jkollix għalfejn naħdem tmien sigħat kuljum, ħamest ijiem <l-m>fil-ġimgħa</l-m>, sena wara <l-m>l-oħra</l-m>? Niftakar meta, xi tnax jew ħmistax-il sena ilu, kelli konverżazzjoni ma’ persuna li kienet qed tgħidli li jekk issib xogħol b’paga tajba, u jekk taħdem ħafna ħafna, se jirnexxilha tagħmel ħafna ħafna flus, u jien kont weġibtha li <l-m>l-vantaġġ</l-m> ta’ paga tajba huwa <l-m>bil-kontra </l-m>— tista’ taħdem inqas u tirbaħ ħafna ħafna ħin. Niftakarha tberraqli għajnejha u tgħidli li mhux hekk jaħdmu <l-m>l-affarijiet</l-m>, li <l-m>l-perspettiva</l-m> tiegħi hija żbaljata, li qed nitkellem <l-m>mill-warrani</l-m>, eċċ. <l-m>Dal-aħħar</l-m> reġa’ kellna <l-m>dil-konverżazzjoni</l-m> u <l-m>did-darba</l-m> qaltli li forsi, wara kollox, kelli ftit raġun. </p>
<p><l-m>L-ewwel</l-m> ġimagħtejn ta’ Settembru qattajthom nhewden dwar dawn <l-m>il-ħsibijet</l-m> kollha u sa <l-m>fl-aħħar</l-m> bdejt nikteb, <l-m>did-darba</l-m> mhux bħala eżerċizzju.</p>
<blockquote>Xi mkien hemm muntanja ogħla <l-m>mill-ogħla</l-m> waħda li taf biha int. Kull mitt sena xi ħadd jagħtiha mesħa b’maktur <l-m>tal-ifjen</l-m> ħarir. Għad jasal dak <l-m>il-waqt</l-m> meta mesħa wara <l-m>l-oħra</l-m> l-muntanja tittiekel kollha u tgħib. Dakinhar inkun naf ngħidlek <l-m>il-ħin</l-m> bl-eżatt għax qaluli li meta <l-m>mill-muntanja</l-m> ma jkun fadal xejn tkun għaddiet <em>kalpa</em>. Tinħass eternità imma mhix. Twila tant li tisturdik int u taħseb dwar <l-m>il-bidu</l-m> u <l-m>t-tmiem;</l-m> l-ebda tarf minnha m’int se tilmaħ għax jinsabu qablek, warajk u <l-m>fil-bogħod</l-m>. Forsi <l-m>l-ħin</l-m> fiċ-ċokon aħjar biex taħseb fih. Ħu <l-m>mill-</l-m><em>ksana</em> li, <l-m>bil-kontra</l-m> tal-<em>kalpa</em>, tinsab bejn taħbita u oħra <l-m>tal-qalb</l-m>, xi mkien bejn tektika u oħra <l-m>tas-sekondiera</l-m> tal-arloġġ. Farka waħda minn ħamsa u sebgħin oħra li flimkien jagħmlu sekonda. Jien u nieħu nifs ’il ġewwa naħli minnhom elf. Iċ-ċokon ukoll jaf jistordik. Illum, malli nqum, se nieqaf inkejjel <l-m>il-ħin</l-m>. Se nqum u nibda ngħix <l-m>fil-ħin</l-m> bla ħin. Ngħix bla ħin. Ngħix. Se ninsa li llum <l-m>it-Tnejn</l-m> u mhux se nistenna li nisma’ <l-m>s-silta</l-m> fuq pjanu twila għaxar sekondi, seba’ mija u ħamsin <em>ksana</em> biex ninqala’ <l-m>mill-mawriet</l-m> tal-lejl li <l-m>mal-qawmien</l-m> għandhom ħabta jgħibu <l-m>fix-xejn</l-m> u jħallu warajhom biss togħma riħa kulur. <l-m>Bħall-Ħadd</l-m>. <l-m>Bħas-Sibt</l-m>. F’dawn <l-m>il-jumejn</l-m>, <l-m>bil-kontra</l-m> tal-bqija <l-m>tal-ġimgħa</l-m>, <l-m>l-ewwel</l-m> nistenbaħ imbagħad nara <l-m>x’ħin</l-m> hu. Iżda llum, anzi <l-m>mil-lum</l-m>, se nistenbaħ u ma nfittixx li nara <l-m>l-ħin</l-m>. M’hemmx għaġla. M’hemmx bżonn. Lanqas se nfittex <l-m>l-isem</l-m> li bih <l-m>is-soltu</l-m> nsejħu <l-m>dal-jum</l-m> daqslikieku kull jum b’dan <l-m>l-isem</l-m> huwa <l-m>l-istess</l-m>. Mhuwiex, u b’hekk m’jien se nsejjaħlu <l-m>bl-ebda</l-m> isem. Biss, se nsellimlu <l-m>bl-ewwel</l-m> ħoss li joħroġ minn fommi malli niftaħ għajnejja. <l-m>Il-ħsieb</l-m> jisfidani u jagħti bidu minn jeddu <l-m>għall-ewwel</l-m> għaxar noti sostnuti fuq pjanu ’l bogħod. <l-m>Mal-ħdax</l-m> ifeġġ merżuq minn imkien, ħuġġieġa dehbija li traxxax ġmamar żeffiena fuq <l-m>il-wiċċ</l-m> illustrat ta’ rħama sewdiena. Nisma’ mhux b’widnejja, nara mhux b’għajnejja. <l-m>Il-qniepen</l-m> siekta llum. <l-m>It-tpaqpiq</l-m> għadu ma bediex. <l-m>Fil-ħemda</l-m> tal-għabex, mistħi, mistoħbi, jibda jgħanni bagħal <l-m>tal-għollieq</l-m>. Jisimgħu vjolin <l-m>tal-faxx</l-m> u ma jweġibx, f’munqaru ħanfusa għajjiena. Bekkafik iwieġeb <l-m>bil-ħlewwa</l-m> f’gerżumtu <l-m>mis-siġra</l-m> tan-naspli. Viċin fejn qed jistaħba <l-m>l-bagħal</l-m> tal-għollieq, tinżel sparata bufula sewda. Ilħaqt ilmaħt denbha tawwali, għalhekk naf li <l-m>hi <span class="end-dot">.</span></l-m></blockquote>
					</section>
				
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fid-9</l-m> ta’ Ottubru 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Djarju  19.09.2023 Biex bħallikieku jitimgħu r-ruħ u jtaffulha l-ġuħ ta’ Loranne Vella" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Entrati mid-djarju tal-kitba">
		
		
		
		<ul class="promo-list">
	
	
		
		
		<li>
			<a class="promo ottubru-2023 promo-esej story-22" href="/davinia-hamilton-żerriegħa/" onclick="_paq.push(['trackEvent', 'Promo', 'minn: Entrati mid-djarju tal-kitba', 'għal: Żerriegħa', 1]);">
				<header>
	
		<h4>Ottubru 2023</h4>
		<h1>
			Żerriegħa
			
		</h1>
		
			<h2>Davinia Hamilton</h2>
		
	
	
</header>

				<div class="body-text">
					
						<p>Fil-ħarifa <l-m>tal-2020</l-m>, <l-m>fil-bidu</l-m> tat-tieni lockdown, żrajt żerriegħa <l-m>għall-ewwel</l-m> darba f’ħajti, u <l-m>r-raħs</l-m> ta’ idea rabba <l-m>l-għeruq</l-m>. Dak <l-m>iż-żmien</l-m> konna f’nofs <l-m>il-pandemija:</l-m> in-numri — l-infezzjonijiet, <l-m>il-pazjenti</l-m> l-ICU, u <l-m>l-imwiet </l-m>— kienu telgħin, u konna qegħdin niffaċċjaw xitwa twila u kiefra. Malta kienet tinħass ’il bogħod ’il bogħod — ’il bogħod wisq minn dan <l-m>l-appartament</l-m> żgħir f’Londra. <l-m>Iż-żmien</l-m> kien għaddej b’pass illajmat imma goff, ma jċedi xejn. Ħassejt <l-m>in-nuqqas</l-m> ta’ familti, kont ili xhur twal ma narahom, u <l-m>l-ivvjaġġar</l-m> kien għadu perikoluż. Kien għad ma kellniex vaċċin biex itaffi <l-m>l-periklu</l-m> ta’ dan <l-m>il-virus</l-m> li kien qiegħed jeqred tant nies. <l-m>Bl-ansjetà</l-m> ttextex f’żaqqi, kont qisni għasfur b’qalbi tgħaġġel, kollni ttikazzjoni u enerġija bla skop.</p>
					
				</div>
			</a>
		</li>
	
		
		
		<li>
			<a class="promo lulju-2023 promo-esej story-16" href="/loranne-vella-il-lanza-il-labra-il-qoffa-l-azzarin/" onclick="_paq.push(['trackEvent', 'Promo', 'minn: Entrati mid-djarju tal-kitba', 'għal: Żerriegħa', 2]);">
				<header>
	
		<h4>Lulju 2023</h4>
		<h1>
			Il-Lanza, <l-m>il-Labra</l-m>, <l-m>il-Qoffa</l-m>, <l-m>l-Azzarin</l-m>
			
		</h1>
		
			<h2>Loranne Vella</h2>
		
	
	
</header>

				<div class="body-text">
					
						<p>Ġieli jagħti <l-m>l-każ</l-m> li, jien u naħseb fuq ktieb li qed naqra, nibda nara f’kotba jew xogħlijiet oħrajn <l-m>l-istess</l-m> ħsieb, jew mod ta’ ħsieb mhux wisq ’il bogħod minnu, tant li nibda nissuspetta li <l-m>fil-fatt</l-m> qed jgħidu <l-m>l-istess</l-m> ħaġa, li <l-m>l-kwistjoni</l-m> qed jarawha <l-m>mill-istess</l-m> perspettiva. U allura, <l-m>x’kumbinazzjoni</l-m> li qed naqra żewġ jew tliet kotba miktubin fi żminijiet għalkollox differenti li qed jipproponu <l-m>l-istess</l-m> ħsieb! <l-m>L-istess</l-m> jiġrili jien u nikteb. Nibda nhewden fuq idea li mbagħad nibda naraha f’kull kitba oħra li naqra. Għadni kif qrajt <l-m>it-traduzzjoni</l-m> mill-Grieg Antik <l-m>għall-Malti</l-m> tal-Frammenti ta’ Saffo, ta’ Warren Bartolo. Din <l-m>l-edizzjoni</l-m>, li ħarġet f’Mejju 2023, tinkludi daħla, nota <l-m>tat-traduttur</l-m> dwar <l-m>id-dixxiplina</l-m> tat-traduzzjoni, annotazzjonijiet dettaljati għal kull framment u lista ta’ ismijiet imsemmija fuq wara. Jien u naqra <l-m>n-noti</l-m> u <l-m>l-kummenti</l-m> tat-traduttur, dwar <l-m>x’inhu</l-m>, skont hu, <l-m>is-sinifikat</l-m> ta’ Saffo llum, dwar <l-m>it-traduzzjoni</l-m> bħala proċess ta’ trasformazzjoni u mutazzjoni, dwar <l-m>il-ħarsa</l-m> queer ta’ Saffo, moħħi beda joħodni mingħajr ma rrid għaż-żewġ kotba <l-m>l-oħra</l-m> li kelli ħdejja.</p>
					
				</div>
			</a>
		</li>
	
		
		
		<li>
			<a class="promo mejju-2023 promo-poezija story-9" href="/maria-theuma-nofs-triq-dejjem-nieqaf/" onclick="_paq.push(['trackEvent', 'Promo', 'minn: Entrati mid-djarju tal-kitba', 'għal: Żerriegħa', 3]);">
				<header>
	
		<h4>Mejju 2023</h4>
		<h1>
			Nofs triq, dejjem nieqaf
			
		</h1>
		
			<h2>Maria Theuma</h2>
		
	
	
</header>

				<div class="body-text poetry">
					
						<p>Nofs triq, dejjem nieqaf<br/>u ndur lura, lura għalih<br/>għax naf li jiddejjaq meta<br/><br/>nħallih warajja. Xi kultant<br/>jimxiha miegħi, in-nofs triq,<br/>u jegħja, għarqan xraba<br/><br/>nħallih warajja. Xi kultant<br/>jimxiha miegħi, in-nofs triq,<br/>u jegħja, għarqan xraba<br/><br/>anki fi ljieli kesħin<br/>jibda jkaxkar saqajh<br/>biex jurini li qabżitlu<br/><br/>jisgħol u jisħaq li<br/>l-għabra qed tagħraxlu<br/>griżmejh. X’għabra?</p>
					
				</div>
			</a>
		</li>
	
</ul>

	</aside>
	<script>
		monthYear = 'ottubru-2023' || null;
		podcastUrl = '' || null;
		storyId = '23' || null;
		wordcount = 2055 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="loranne-vella-djarju-19-09-2023-biex-bħallikieku-jitimgħu-r-ruħ-u-jtaffulha-l-ġuħ">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/loranne-vella-djarju-19-09-2023-biex-bħallikieku-jitimgħu-r-ruħ-u-jtaffulha-l-ġuħ.png" width="180" height="180" alt="QR code" /></div>
		<div id="url">https://aphroconfuso.mt/loranne-vella-djarju-19-09-2023-biex-bħallikieku-jitimgħu-r-ruħ-u-jtaffulha-l-ġuħ/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
