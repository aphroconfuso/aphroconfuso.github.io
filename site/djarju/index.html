<!doctype html>
<html lang="mt" translate="no">

	<head>
		<meta charset="utf-8">
		
	<title>Djarju · Aphroconfuso</title>

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/djarju/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-f608088e.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				issueMonth,
				issueMonthYear,
				newScrollPosition,
				pageHeight,
				pageReportingTitle,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4')
				document.body.classList.add(`font-size-${ size }`);
				localStorage.setItem('font', size);
			}
			const addRemoveTheme = (theme) => {
				document.body.classList.remove('theme-regular','theme-dark','theme-contrast')
				document.body.classList.add(`theme-${ theme }`);
				localStorage.setItem('theme', theme);
			}
			const initialiseAfterBody = () => {
				document.body.classList.add(location.hostname.replace(/\.?aphroconfuso\.mt/, '') || 'production');
				addRemoveFontSizeClass(localStorage.getItem('font') || 1);
				addRemoveTheme(localStorage.getItem('theme') || 'regular');
				if (localStorage.getItem(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			const analytics = (arrayInfo) => {
				if (location.host !== 'aphroconfuso.mt') console.log(arrayInfo);
				_paq.push(arrayInfo);
			}
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script src="../script/script-888792.js" type="module"></script>
	</head>
	<body class="show-nav this-month-jannar">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<div id="logo-container-wrapper">
					<div id="logo-container">
						<a href="/">
							<img src="/img/logo-4C4845.svg" id="logo" alt="logo: Aphroconfuso" />
						</a>
					</div>
					<menu class="hide-mobile" id="menu-carousels">
						<li class="abecedaire"><a href="/abeċedarju/">Abeċedarju</a></li>
					</menu>
					<menu class="hide-mobile" id="menu-collections">
						<li class="main-menu-collection"><a href="/indħil-barrani/"><span class="collection-2 main-menu-collection-span">Indħil Barrani</span></a></li>
						<li class="main-menu-collection"><a href="/il-kliem-fit-teorija/"><span class="collection-3 main-menu-collection-span">Il-Kliem fit-Teorija</span></a></li>
					</menu>
				</div>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu id="menu-main">
					<li class="hide-laptop main-menu-collection"><a href="/indħil-barrani/"><span class="collection-2 main-menu-collection-span">Indħil Barrani</span></a></li>
					<li class="hide-laptop main-menu-collection"><a href="/il-kliem-fit-teorija/"><span class="collection-3 main-menu-collection-span">Il-Kliem fit-Teorija</span></a></li>
					<li class="hide-laptop abecedaire"><a href="/abeċedarju/">Abeċedarju</a></li>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li class="hide-mobile"><a href="/podcast/">Podcast</a>&hairsp;/&hairsp;<a href="/awdjo/">Awdjo</a></li>
					<li class="hide-laptop podcastaudio"><a href="/podcast/">Podcast</a><span class="solidus">/</span><a href="/awdjo/">Awdjo</a></li>
					<li class="hide-mobile"><a href="/kotba-antoloġija-1/" class="menu-antologija-1">Antoloġija 1</a></li>
					<li class="hide-laptop">&nbsp;</li>

					

					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="generic diaries">
		<header>
			<ul><li class="header-label">&nbsp;</li></ul>
			<h1>Djarju</h1>
		</header>
		<div class="container-generic">
			<section id="grid-body" class="generic-body-text">
				<p>Dawn huma <l-m>l-entrati</l-m> tad-djarji <l-m>tal-kittieba</l-m> tagħna li ppubblikajna <l-m>fil-ġurnal</l-m> s’issa.</p>
				
				
				
				
				
				<ul class="promo-list">
	
	
		

<li  class="multiple-episodes episode-1">
	<a class="promo  jannar promo-djarju story-104 is-episode" href="/joe-gatt-djarju-2024-01-06-se-jkolli-nerġa-nikteb-kollox/" onclick="analytics(['trackEvent', 'Promo', 'minn: Djarju', 'għal: Djarju #1 Joe Gatt', 1]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">06.01.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Joe Gatt</span>
	</h2>


	
		<h3>
			
			
			Se jkolli nerġa’ nikteb kollox
		</h3>
	
</header>

		<div class="body-text">
			
				<p>Staqsejthom kif iħossuhom dwar <l-m>il-bliet</l-m> li jgħixu fihom issa u tawni tweġiba mimlija kwalifiki u eżitazzjoni. <l-m>It-tnejn</l-m> qalu li forsi xi darba għad imorru lura. Għaraft sew <l-m>x’kienu</l-m> qed jgħidu, jew għall-inqas immaġinajt li jħossuhom bħalma nħossni jien meta mmur Londra issa u ma nħallix lili nnifsi nerġa’ nsir inħobbha wisq għax inkella ttini rasi u niffissa li kienet ġennata li tlaqt. Kont mort ngħix Londra għax kelli biża’ kbir <l-m>mill-provinċjalità</l-m>, u għalkemm kultant <l-m>dal-biża</l-m>’ għadu jaħkimni bħal żiffa kiesħa, illum naf li m’hemm xejn iktar provinċjali milli tibża’ <l-m>mill-provinċjalità</l-m>. Minnha tiġi <l-m>s-superfiċjalità</l-m> li naraw <l-m>fl-arti</l-m>, <l-m>il-“professjonaliżmu</l-m>” żbaljat, <l-m>il-ħela</l-m> tal-flus <l-m>fix-xinxilli</l-m>.</p>
			
		</div>
	</a>
	
	<aside class="promo-aside story-aside-104">
		<ul>
			<li class="bookmark-compact"><!-- --></li>
			
				<li class="wordcount">2 055 kelma</li>
			
		</ul>
	</aside>


</li>

	
		

<li  class="multiple-episodes episode-11">
	<a class="promo  dicembru promo-djarju story-101 is-episode" href="/warren-bartolo-djarju-2024-10-01-l-għasafar-jinstemgħu-foloz/" onclick="analytics(['trackEvent', 'Promo', 'minn: Djarju', 'għal: Djarju #11 Warren Bartolo', 2]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.10.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			L-għasafar jinstemgħu foloz
		</h3>
	
</header>

		<div class="body-text">
			
				<p>Ħafna drabi nħoss li qed inqarreb lejn <l-m>l-iktar</l-m> ħsieb rudimentali; drabi oħra, ma nistax insegwi <l-m>l-korsa</l-m> tal-ħsieb tiegħi stess. Memorja: għaxar snin ilu qrajt Kubla Khan ta’ Coleridge, poeżija li kien qed jikteb <l-m>fis-sena</l-m> 1797 wara li qam minn ħolma mnebbħa <l-m>mil-loppju</l-m> iżda li ma rnexxilux jispiċċa għax ġie interrott minn persuna minn Porlock, u b’hekk nesa dak li ried jikteb. Meta kont qed nistudja <l-m>l-Klassiċi</l-m> l-università, wieħed <l-m>mill-awturi</l-m> assenjati għall-finali tiegħi kien Erodotu. <l-m>L-ewwel</l-m> ħaġa li qalulna waqt lezzjoni dwaru kienet li hu magħruf bħala missier <l-m>l-istorja</l-m>. Jien, kull test li jagħti attenzjoni kbira għall-fatti storiċi, speċjalment dawk li jirrakkuntaw f’dettall kbir kif marret battalja partikolari, kienu jdejquni. Kemm suldati, kemm flotot, kemm iljunfanti marru għall-battalja. Ma kien jimpurtani xejn. Madankollu, iktar tard skoprejt ċertu gost f’Erodotu. Dak kien <l-m>il-metodu</l-m> tal-kitba tiegħu; jagħti ħafna dettalji mingħajr wisq passjoni. Huwa <l-m>l-istil</l-m> tal-kitba tiegħu li jidher dissoċjattiv, li jinħass iktar kontemporanju issa. Kull meta nipprova nikteb idea waħda, insib lili nnifsi diġà għajjien biha u f’daqqa waħda tiġi tħabbat <l-m>il-ħeġġa</l-m> biex nikteb dwar xi ħaġa oħra.</p>
			
		</div>
	</a>
	
	<aside class="promo-aside story-aside-101">
		<ul>
			<li class="bookmark-compact"><!-- --></li>
			
				<li class="wordcount">1 758 kelma</li>
			
		</ul>
	</aside>


</li>

	
		

<li  class="multiple-episodes episode-4">
	<a class="promo  novembru promo-djarju story-97 is-episode" href="/davinia-hamilton-djarju-2024-07-18-ħalli-l-mistoqsijiet-imexxuk/" onclick="analytics(['trackEvent', 'Promo', 'minn: Djarju', 'għal: Djarju #4 Davinia Hamilton', 3]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">18.07.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Davinia Hamilton</span>
	</h2>


	
		<h3>
			
			
			Ħalli <l-m>l-mistoqsijiet</l-m> imexxuk
		</h3>
	
</header>

		<div class="body-text">
			
				<p>Inqum u nsajjar <l-m>il-kolazzjon</l-m> għalija u għal R. Xakxuka u ħobż frisk, larinġ u kafè tajjeb li xtrajt <l-m>mill-ħanut</l-m> ta’ ħdejna lbieraħ. Nieklu, nilbsu, noħorġu. Naqbdu <l-m>t-Tube</l-m> sa Morden Hall Park, li bħalissa qed ifur ħadrani <l-m>bil-fjuri</l-m> u ħaxix selvaġġ. <l-m>L-arja</l-m> niedja u ħajja <l-m>bil-ħsejjes</l-m> tal-annimali li jgħixu hawn. Ħin minnhom nara ħaxixa m’ogħla hawn, <l-m>biz-zokk</l-m> oħxon u tundjatura fjuri bojod. Għall-ewwel naħsibha Heracleum mantegazzianum (giant hogweed) u nieħu qatgħa, għax dik perikoluża ħafna. Tant, li meta taraha trid tirrappurtaha <l-m>lill-kunsill</l-m> lokali biex jiġu jeħilsu minnha. Jekk tmissha tista’ tagħmik, u tikkawżalek fitofotodermatite permanenti — jiġifieri fejn tkun għamlet kuntatt <l-m>mal-ġilda</l-m>, jekk dik <l-m>il-parti</l-m> tara <l-m>x-xemx</l-m>, tinħaraq u titlagħlek nuffata. <l-m>Dil-ħaxixa</l-m> relikwa <l-m>tal-kolonjaliżmu</l-m> u <l-m>l-Imperu</l-m> Ingliż. Tikber <l-m>fil-Kawkasu</l-m>, imma bħal ħafna pjanti oħra li ssib hawn ġiet impurtata <l-m>fl-Ewropa</l-m> fis-seklu dsatax bħala novità għall-ġonna <l-m>tal-borgeżija</l-m>. <l-m>Fl-era</l-m> Vittorjana, <l-m>fil-quċċata</l-m> tal-Imperu, kienu għamlu karriera jieħdu <l-m>l-pjanti</l-m> mill-kolonji sabiex joħolqu ġonna spettakolari <l-m>fl-Ingilterra</l-m>. Għamlu ħsara kbira <l-m>lill-bijodiversità</l-m> meta introduċew dawn <l-m>l-ispeċijiet</l-m> invażivi, bħall-giant hogweed, għad-detriment <l-m>tal-ispeċijiet</l-m> nattivi. <l-m>Il-giant</l-m> hogweed <l-m>l-ewwel</l-m> li ġiet iddokumentata <l-m>fl-Ingilterra</l-m> kien <l-m>fl-1817</l-m>, meta tpoġġiet fuq <l-m>il-lista</l-m> ta’ żrieragħ ta’ Kew Gardens. F’episodju riċenti ta’ Blindboy Podcast, jispjega kif <l-m>il-ħakkiema</l-m> Protestanti <l-m>fl-Irlanda</l-m> fis-seklu dsatax kienu jużaw <l-m>il-giant</l-m> hogweed minflok ħitan, billi jqegħduhom madwar <l-m>l-art</l-m> privata tagħhom — li kienu, ovvjament, serquha <l-m>mill-Irlandiżi</l-m>. Kienu jafuhom sew <l-m>l-effetti</l-m> koroh ta’ <l-m>dil-pjanta</l-m>, u <l-m>fil-fatt</l-m> għalhekk użawha — biex jekk xi Irlandiż jipprova jidħol jieħu lura artu, iweġġa’ b’mod permanenti.</p>
			
		</div>
	</a>
	
	<aside class="promo-aside story-aside-97">
		<ul>
			<li class="bookmark-compact"><!-- --></li>
			
				<li class="wordcount">1 213-il kelma</li>
			
		</ul>
	</aside>


</li>

	
		

<li  class="multiple-episodes episode-3">
	<a class="promo  ottubru promo-djarju story-91 is-episode" href="/fatima-a.m.-djarju-2024-08-13-piż-li-ma-niflaħx-għalih/" onclick="analytics(['trackEvent', 'Promo', 'minn: Djarju', 'għal: Djarju #3 fatima a.m.', 4]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">13.08.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">fatima a.m.</span>
	</h2>


	
		<h3>
			
			
			piż li ma niflaħx għalih
		</h3>
	
</header>

		<div class="body-text">
			
				<p>waħda <l-m>mit-temi</l-m> rikorrenti li ħarġet <l-m>fil-konverżazzjonijiet</l-m> hija <l-m>l-bżonn</l-m> ta’ komunità meta tiġi biex tesplora <l-m>l-mekkaniżmu</l-m> erotiku. <l-m>fin-nuqqas</l-m> ta’ komunità — għalkemm illum <l-m>il-ġurnata</l-m> hemm aċċess kbir għal forums online — huwa faċli li tiżgarra iktar, għax <l-m>l-ebda</l-m> bniedem ma jkun hemm biex iħeġġek tmur <l-m>fit-triq</l-m> it-tajba, jew iżommok responsabbli <l-m>tal-kazzati</l-m> li abbli tkun qed tagħmel. għall-iġsma <l-m>fil-marġni</l-m>, għal dawk eżotifikati — jew għax mhux parti <l-m>mill-binarju</l-m>, jew għax jiġu minn xi mkien <l-m>fl-inħawi</l-m> tal-astratt minħabba <l-m>l-etniċità</l-m> jew <l-m>il-karnaġġon</l-m> jew <l-m>ir-razza </l-m>— il-bżonn ta’ komunità jinħass iktar. jew iktar faċli nasal għal dan <l-m>it-tip</l-m> ta’ konklużjoni għax inħoss <l-m>il-marġni</l-m> taħt <l-m>il-ġilda</l-m>, daqs <l-m>l-umdità</l-m> tas-sajf, jgħawwar, ma jħallinix bi kwieti. spiss naħseb kif tinħass li tidħol f’kamra u ma jkunx hemm bżonn tgħodd, ma jkunx hemm bżonn tħossok parti <l-m>mill-kwota</l-m>. <l-m>l-aħħar</l-m> darba li ġejt hawn, inzertajt bniedem ieħor biss li deher ta’ etniċità ambigwa ta’ tip simili, u kif jagħmlu <l-m>n-nies</l-m> f’dan <l-m>il-pajjiż</l-m> meta jindunaw li xi ħadd għandu <l-m>l-istess</l-m> sfond etniku, kont sellimtlu. illallu, qed nimlew <l-m>il-kwota</l-m>. din <l-m>id-darba</l-m>, minflok, tfajla li m’għandhiex iktar minn 22 sena, qaltli li jogħġobha xagħri. irrelevanti <l-m>l-ħbula</l-m>, <l-m>is-swat</l-m>, <l-m>il-PVC</l-m>, <l-m>il-latex</l-m>, u <l-m>t-tkaken</l-m> u <l-m>ċ-ċineg:</l-m> infittxu ’l xulxin bla ma rridu bħal kalamiti <l-m>mill-bogħod</l-m>. ma nħossx komunità magħquda <l-m>mill-prattiki</l-m> erotiċi, imma nħoss <l-m>il-komunità</l-m> t’iġsma bħal tiegħi li b’xi mod dejjem jippruvaw isibu lil xulxin. meta Donna Haraway kitbet għala <l-m>l-ġisem</l-m> għandu jispiċċa fejn tispiċċa <l-m>l-ġilda</l-m>? kienet qed tirreferi għal proċess ta’ ibridità bejn <l-m>il-magna</l-m> u <l-m>l-ġisem</l-m>, imma jekk insaqsu <l-m>l-istess</l-m> mistoqsija <l-m>fil-kuntest</l-m> tal-aljenazzjoni, nibdew insaqsu għala <l-m>l-ġilda</l-m> għandha tispiċċa fejn jibda <l-m>l-ġisem</l-m>. <l-m>l-Afrika</l-m> ta’ Fuq tippenetra f’kull spazju li nidħol fih, qabel ma jidħol <l-m>il-bqija</l-m> ta’ ġismi; le, ma nitkellimx <l-m>l-Għarbi</l-m>. xwejja, xwejja. le, qatt ma mort. le, ma tistax tmissli xagħri. f’kull kamra li nidħol ngħodd jekk hemmx iktar iġsma bħal tiegħi. spiss mhux <l-m>il-każ</l-m>. skont Karmen MacKendrick, <l-m>l-identità</l-m> magħmula <l-m>mix-xfar:</l-m> mix-xfar <l-m>tal-ġilda</l-m> sax-xfar ta’ lsieni <l-m>sax-xfar</l-m> tal-fishnets <l-m>sax-xfar</l-m> tal-iġsma <l-m>l-oħra</l-m>, nintemm eżatti fejn tibda <l-m>l-bqija</l-m> tad-dinja.</p>
			
		</div>
	</a>
	
	<aside class="promo-aside story-aside-91">
		<ul>
			<li class="bookmark-compact"><!-- --></li>
			
				<li class="wordcount">1 515-il kelma</li>
			
		</ul>
	</aside>


</li>

	
		

<li  class="multiple-episodes episode-10">
	<a class="promo  ottubru promo-djarju story-94 is-episode" href="/warren-bartolo-djarju-2024-09-05-nirrealizza-li-ma-nafx-nixtieqx-inkompli-ngħix-ħajti-waħdi/" onclick="analytics(['trackEvent', 'Promo', 'minn: Djarju', 'għal: Djarju #10 Warren Bartolo', 5]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">05.09.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Nirrealizza li ma nafx nixtieqx inkompli ngħix ħajti waħdi
		</h3>
	
</header>

		<div class="body-text">
			
				<p>Fis-sena 1976, Andy Warhol beda jżomm <l-m>id-djarju</l-m> tiegħu billi jiddettah <l-m>lill-kittieba</l-m> Pat
Hackett (is-segretarja <l-m>tal-Factory)</l-m> fuq <l-m>it-telefown</l-m> u baqa’ sejjer hekk ħdax-il sena. <l-m>Bl-istess</l-m> mod, David Wojnarowicz ipprefera jiddetta <l-m>d-djarju</l-m> tiegħu milli jiktbu. Huwa rreġistra leħnu waqt li qed jitkellem fuq <l-m>l-audio</l-m> tape <l-m>mill-1981</l-m> sal-1989. Iktar tard, dawn ġew ippubblikati bħala Weight of The Earth. B’kollox irrekordja ħdax-il djarju audio tape, <l-m>mill-1981</l-m> sal-1982, imbagħad reġa’ beda <l-m>fl-1988</l-m> sal-1989. “Qed inpejjep sigarett u nistenna li xagħri jinxef, nipprova nifhem <l-m>x’se</l-m> nagħmel.<span class="pullsemi">”</span> Xewqa li <l-m>d-djarju</l-m> tiegħi niddettah ukoll; nimxi u nikteb, nimxi u niddetta <l-m>d-djarju</l-m>.</p>
			
		</div>
	</a>
	
	<aside class="promo-aside story-aside-94">
		<ul>
			<li class="bookmark-compact"><!-- --></li>
			
				<li class="wordcount">436 kelma</li>
			
		</ul>
	</aside>


</li>

	
		

<li  class="multiple-episodes episode-3">
	<a class="promo  ottubru promo-djarju story-90 is-episode" href="/davinia-hamilton-djarju-2024-06-01-kollox-veru-kollox-falz/" onclick="analytics(['trackEvent', 'Promo', 'minn: Djarju', 'għal: Djarju #3 Davinia Hamilton', 6]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.06.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Davinia Hamilton</span>
	</h2>


	
		<h3>
			
			
			Kollox veru kollox falz
		</h3>
	
</header>

		<div class="body-text">
			
				<p>Hemm skritturi Eġizzjani <l-m>mill-1200</l-m> QEK li jiddeskrivu sintomi <l-m>tal-emigranji</l-m>. <l-m>It-tabib</l-m> Grieg, Ippokrati, <l-m>fl-400</l-m> QEK jikteb dwar uġigħ ta’ ras <l-m>bit-taqlib</l-m> viżiv. <l-m>Fit-tieni</l-m> seklu EK, Aretew <l-m>tal-Kappadoċja</l-m> jiddeskrivi fenomenu ta’ wġigħ ta’ ras li jaffettwa naħa waħda biss — u minn hawn nieħdu <l-m>l-kelma</l-m> moderna emigranja; <l-m>bil-Grieg</l-m> ἡμικρανία (hēmikranía), jiġifieri nofs <l-m>il-kranju</l-m>. Kien hemm żmien fejn kienu jaħsbu li <l-m>l-emigranji</l-m> kienu marka ta’ intelliġenza, u żmien ieħor fejn <l-m>l-emigranji</l-m> kienu meqjusin marka ta’ moħħ dgħajjef — speċjalment fost <l-m>in-nisa</l-m> li, meta kienu jbatu minn uġigħ kroniku kienu (u xi kultant għadhom) jitqiesu bħala “isteriċi”<span class="pull">.</span> Avolja <l-m>l-emigranji</l-m> jistgħu jaffettwaw lil kulħadd, huma ħafna iktar komuni <l-m>fin-nisa </l-m>— waħda minn kull ħames nisa; wieħed minn kull ħmistax-il raġel — fatt li jispjega għala ma tantx nafu dwarhom u <l-m>x’jikkawżahom</l-m>, peress li <l-m>sal-lum</l-m>, <l-m>fil-mediċina</l-m>, <l-m>l-uġigħ</l-m> tan-nisa mhux stmat <l-m>bl-istess</l-m> mod daqs <l-m>l-uġigħ</l-m> tal-irġiel. U <l-m>l-uġigħ</l-m> diffiċli tesprimih. Nista’ nipprova niddeskrivi <l-m>s-sitwazzjoni;</l-m> nista’ npinġilkom pittura ta’ ġismi jbati. Imma <l-m>l-fenomenoloġija</l-m> tal-uġigħ ma tiġix trażmessa. <l-m>Il-kliem</l-m> li għandna biex niddeskrivu <l-m>l-uġigħ</l-m> hu dgħajjef: rasi taħraq, ittanbar, twaħwaħ. <l-m>Il-verità</l-m> tal-uġigħ mhix hemm. Hi verità li tinsab midfuna <l-m>fit-taqliba</l-m> ta’ kull ġisem. Esperjenza kbira u waħdanija. Jien: <l-m>fis-sodda</l-m>, wiċċi mqarras, nitqalleb u nagħfas rasi b’idi; ġismi f’dak <l-m>il-mument</l-m> jikkmanda li nagħtih <l-m>l-attenzjoni</l-m>. <l-m>Fil-ħin</l-m> tal-uġigħ m’hemmx passat u futur; m’hemmx pjanijiet u spekulazzjoni. Hemm biss <l-m>il-ġisem</l-m> u <l-m>l-mument</l-m>.</p>
			
		</div>
	</a>
	
	<aside class="promo-aside story-aside-90">
		<ul>
			<li class="bookmark-compact"><!-- --></li>
			
				<li class="wordcount">2 166 kelma</li>
			
		</ul>
	</aside>


</li>

	
		

<li  class="multiple-episodes episode-9">
	<a class="promo  settembru promo-djarju story-86 is-episode" href="/warren-bartolo-djarju-2024-08-09-żewġ-xjaten-bil-qrun-u-bil-ġwienaħ-blu/" onclick="analytics(['trackEvent', 'Promo', 'minn: Djarju', 'għal: Djarju #9 Warren Bartolo', 7]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">09.08.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Żewġ xjaten <l-m>bil-qrun</l-m> u <l-m>bil-ġwienaħ</l-m> blu
		</h3>
	
</header>

		<div class="body-text">
			
				<p>Ngħum f’parti iktar ċara, iktar qrib <l-m>l-irdum</l-m>. Missier juri lil bintu bebbuxu li kien għadu kif qabad minn qiegħ <l-m>il-baħar</l-m>. <l-m>It-tifla</l-m> tistagħġeb u tgħid kemm hu sabiħ u tistaqsih jekk jistax joħroġ <l-m>il-bebbux</l-m> biex iżżomm <l-m>il-qoxra</l-m> imma hu jgħidilha le. Ngħum daqsxejn aktar ’il bogħod. Tliet subien qed jaqbżu <l-m>mill-blat</l-m> u kulħadd iħares lejhom. Ngħir għalihom għax jien qatt ma kont naf naqbeż hekk, la dritt wisq u lanqas nagħmel kutrumbajsi jew xi qbiż elaborat ieħor. Qatt ma kont hekk. Meta ndur, <l-m>il-ġenituri</l-m> li rajt qabel qed jitkellmu ma’ anzjana <l-m>fil-baħar</l-m>, snienha <l-m>sofor-oranġjo</l-m> u bla ħuġbejn. Jgħidu xi ħaġa dwar ġmiel momentanju b’sentenza li tispiċċa <l-m>bil-kelma</l-m> “għalissa”<span class="pull">.</span> Xi nies iħobbu <l-m>l-qerda</l-m> u <l-m>l-vjolenza</l-m>, tgħid <l-m>l-omm</l-m>, binti talbitna iktar kmieni biex noqtlu bebbuxu għaliha. Imma għaliex għandna nagħmlu hekk? tistaqsi <l-m>l-omm</l-m> b’mod retoriku. Jekk huwa ħaj, nistgħu nerġgħu npoġġuh <l-m>fil-baħar</l-m>, jgħid <l-m>il-missier</l-m>, u napprezzaw <l-m>il-ġmiel</l-m> tiegħu biss. Kollox jiġri <l-m>fil-baħar</l-m>.</p>
			
		</div>
	</a>
	
	<aside class="promo-aside story-aside-86">
		<ul>
			<li class="bookmark-compact"><!-- --></li>
			
				<li class="wordcount">1 128 kelma</li>
			
		</ul>
	</aside>


</li>

	
		

<li  class="multiple-episodes episode-7">
	<a class="promo  settembru promo-djarju story-84 is-episode" href="/loranne-vella-djarju-2024-06-24-bħal-mera-maħlula-fgħadira-mfawra/" onclick="analytics(['trackEvent', 'Promo', 'minn: Djarju', 'għal: Djarju #7 Loranne Vella', 8]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">24.06.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Bħal mera maħlula f’għadira mfawra
		</h3>
	
</header>

		<div class="body-text">
			
				<p>Ħarisna ’l fuq u smajna <l-m>l-għajta</l-m> ta’ Nakiryu, <l-m>id-dragun</l-m> impitter fuq <l-m>is-saqaf</l-m> tat-tempju <l-m>fil-maqdes</l-m> ta’ Toshogu, tidwi <l-m>mad-daqqa</l-m> tal-klavi minn dak li kien qed jispjegalna dwar <l-m>il-gwardjani</l-m> Ċiniżi abbinati <l-m>mas-snin </l-m>— il-ġurdien, <l-m>is-serduq</l-m>, <l-m>id-dragun…</l-m> Meta ħriġna <l-m>mit-tempju</l-m>, imxejna <l-m>fil-kwiet </l-m>— xi ftit mgħaġġlin biex illaħħqu qabel jibda jidlam — lejn <l-m>ix-xmara</l-m>. Hemmhekk qsamna <l-m>l-pont</l-m> biex immorru nfittxu <l-m>l-Jizo</l-m>, dawk <l-m>il-mijiet</l-m> ta’ statwi u ġebliet <l-m>bil-kappun</l-m> u <l-m>l-vavalor</l-m> aħmar skjerati maġenb xulxin tul <l-m>it-trejqa</l-m> qalb <l-m>il-ħdura</l-m> selvaġġa <l-m>tal-foresta</l-m>, <l-m>bl-ilmijiet</l-m> imqanqla faċċata tagħhom. Jgħidu li jekk tgħodd <l-m>l-istatwi</l-m> int u dieħel u terġa’ tgħoddhom int u ħiereġ, <l-m>in-numri</l-m> ma jaqblux. Bdejt ngħodd imma kien hemm wisq minnhom u waqaft. Emmint li <l-m>l-għajdut</l-m> huwa minnu għax stħajjilthom qed jieqfu jiċċaqalqu biss xħin inkun qed inħares lejhom jien; kull wiċċ b’ħarsa differenti minn <l-m>tal-ieħor</l-m>, se jibdluha malli nitlaq minn quddiemhom. <l-m>L-ilma</l-m> jkompli jitqanqal u, f’dak <l-m>il-punt</l-m> magħruf bħala <l-m>l-Abbissi</l-m>, tant isir feroċi li jtarraxlek widnejk. Kalma fuq naħa, qilla fuq <l-m>l-oħra</l-m>. Kont ilni <l-m>s-snin</l-m> nistennieh <l-m>il-mument</l-m> li nerġa’ nkun f’<l-m>dal-post</l-m> imsaħħar f’Nikko.</p>
			
		</div>
	</a>
	
	<aside class="promo-aside story-aside-84">
		<ul>
			<li class="bookmark-compact"><!-- --></li>
			
				<li class="wordcount">3 434 kelma</li>
			
		</ul>
	</aside>


</li>

	
		

<li  class="multiple-episodes episode-8">
	<a class="promo  awwissu promo-djarju story-82 is-episode" href="/warren-bartolo-djarju-2024-07-11-inħossni-qisni-qed-nikteb-għall-ewwel-darba/" onclick="analytics(['trackEvent', 'Promo', 'minn: Djarju', 'għal: Djarju #8 Warren Bartolo', 9]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">11.07.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Inħossni qisni qed nikteb għall-ewwel darba
		</h3>
	
</header>

		<div class="body-text">
			
				<p>Ridt immur Berthillon biex nieħu ġelat <l-m>fil-coupe</l-m> tal-fidda. Nimxi tul <l-m>il-barrieri</l-m> tal-ħadid sakemm insib fejn jieqfu u fejn tibda <l-m>d-daħla</l-m> għat-triq li tagħti għall-pont. <l-m>Il-gwardjani</l-m> jitolbuni <l-m>l-pass</l-m> jeux. Nurihom <l-m>il-QR</l-m> code fuq <l-m>il-mobile</l-m>. <l-m>Il-gwardjana</l-m> tkabbar <l-m>il-QR</l-m> b’subgħajha u tiskennjah. Imbagħad tħares lejn wiċċi għal ftit sekondi. Ok, tgħidli. Ebda bniedem <l-m>fit-triq</l-m> ta’ quddiem <l-m>ix-xmara</l-m>, ħlief żewġ persuni li għaddejjin <l-m>bir-rota</l-m>. J kien bagħatli messaġġ ftit jiem ilu biex jgħidli li għandi naħtaf <l-m>l-opportunità</l-m> u mmur mixja <l-m>max-xmara</l-m> dal-jiem, hekk kif hija żona griża, aċċessibbli biss <l-m>min-nies</l-m> li joqogħdu f’dawn <l-m>l-inħawi</l-m>. Nasal fuq <l-m>il-pont</l-m>. <l-m>Ix-xmara</l-m>. Nidħol <l-m>fil-ħanut</l-m> u nistaqsi <l-m>lir-raġel</l-m> jekk jagħmlux ġelat <l-m>fil-coupe</l-m>, u nurih ritratt fuq <l-m>il-mobile</l-m> bħala referenza. Jgħidli li le, <l-m>il-ġelat</l-m> fil-coupe jagħmluh <l-m>fil-ħanut</l-m> ta’ faċċata, li għandu <l-m>l-faċċata</l-m> kannella <l-m>tal-injam</l-m>, iżda bħalissa huwa magħluq. Naqsam <l-m>it-triq</l-m> u nimxi lejn <l-m>il-ħanut</l-m> li semmieli biex nara hemmx miktub <l-m>il-ħinijiet</l-m> tal-ftuħ. Għandhom karta mwaħħla <l-m>mal-bieb:</l-m> Glacier Berthillon Réouverture le Mercredi 4 Septembre 2024 à 10h. Inkemmex xufftejja. Għal mument ma rridx nemmen li huwa magħluq u li se jerġa’ jiftaħ xahrejn oħra: kważi nħoss li forsi b’xi mod nista’ nikkonvinċihom jiftħu issa stess. Imbagħad inneħħi <l-m>dal-ħsieb</l-m> u ngħid lili nnifsi li m’għandix għalfejn inħossni meqrud minħabba ġelat. Inħossni Virginia Woolf meta ħarġet tixtri lapes f’Londra. Nerġa’ naqsam <l-m>it-triq</l-m>, hemm ħanut b’Berthillon miktuba b’tipa nnukklata u la ġenba u <l-m>fil-vetrina</l-m> għandu <l-m>l-ġelati</l-m>. Nidħol żewġ passi ’l ġewwa u nara li għandhom torri coupes <l-m>tal-fidda</l-m> maqlubin rashom ’l isfel u fuq xulxin fejn <l-m>il-bar</l-m>. Nistaqsiha lil <l-m>tal-ħanut</l-m>, li laqgħetni bi tbissima mċarrta u għajjiena, jekk tagħmilx ġelat <l-m>fil-coupe</l-m>, u nuriha <l-m>l-istess</l-m> ritratt li kont urejt <l-m>lir-raġel</l-m> fil-ħanut <l-m>l-ieħor</l-m>. Hi tispjegali <l-m>l-istess</l-m> ħaġa li kien qalli dak <l-m>ir-raġel</l-m>. Però, tgħidli, nista’ nagħmillek ġelat <l-m>fil-coupe</l-m> u <l-m>bix-chantilly</l-m> u hekk, iżda mhux stravaganti daqs ta’ <l-m>dar-ritratt</l-m>, <l-m>bid-disinn</l-m> u <l-m>bil-biskuttina</l-m>. Niftaħ għajnejja beraħ u ħalqi jieħu <l-m>l-forma</l-m> ta’ o żgħira. Okay, tajjeb xorta waħda għalija, ngħidilha. Trid tpoġġi ġewwa jew barra? tisaqsini. Inpoġġi fuq <l-m>il-mejda</l-m> t-tonda ta’ barra. Immexxi <l-m>l-qasrija</l-m> bil-pjanta falza li kienet qed iżżomm <l-m>il-menù</l-m> milli jtir, u nara <l-m>x’togħmiet</l-m> tal-ġelat għandhom. Għalkemm naf diġà li se nieħu xi ħaġa bażika bħal vanilla u frawli. Ftit minuti wara li nordna, tiġi b’coupe <l-m>tal-fidda</l-m> b’żewġt iblalen <l-m>tal-ġelat</l-m> u muntanja chantilly fuqhom. Fuq platt tond b’tissue kwadra ħamra u kuċċarina <l-m>mit-twal</l-m>. Wara li nlestih, nibqa’ bilqiegħda għal tliet kwarti oħra, u nlesti <l-m>l-ktieb</l-m>. Xi trankwillità hawn, hux, tgħidli, meta nidħol biex inħallas.</p>
			
		</div>
	</a>
	
	<aside class="promo-aside story-aside-82">
		<ul>
			<li class="bookmark-compact"><!-- --></li>
			
				<li class="wordcount">2 976 kelma</li>
			
		</ul>
	</aside>


</li>

	
		

<li  class="multiple-episodes episode-2">
	<a class="promo  awwissu promo-djarju story-81 is-episode" href="/davinia-hamilton-djarju-2024-04-24-tistgħu-tgħiduli-min-jien-/" onclick="analytics(['trackEvent', 'Promo', 'minn: Djarju', 'għal: Djarju #2 Davinia Hamilton', 10]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">24.04.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Davinia Hamilton</span>
	</h2>


	
		<h3>
			
			
			Tistgħu tgħiduli min jien?
		</h3>
	
</header>

		<div class="body-text">
			
				<p>Ġejt Għawdex għal btala ma’ wħud minn sħabi ta’ Londra. Ilna ngħidu ftit li rridu mmorru btala flimkien — xi mkien għas-sħana, fejn hemm <l-m>l-ikel</l-m> bnin u <l-m>l-inbid</l-m> tajjeb, u fejn nistgħu mmorru nimxu għax-xemx u niddiskutu <l-m>d-dinja</l-m>. Sibnieha ftit diffiċli nsibu xi mkien mhux għali infern — il-Greċja, Sqallija, <l-m>il-Marokk</l-m>, <l-m>il-Kroazja</l-m>. Xi ħadd minn sħabi <l-m>fl-aħħar</l-m> qal, “Naf li din forsi xi ftit awkward għax pajjiżek, imma Malta qisha destinazzjoni perfetta, le?”
Vera awkward, imma kellhom raġun. Sibna farmhouse <l-m>l-Għarb</l-m> għal prezz raġonevoli, qtajna <l-m>l-biljetti</l-m> tal-ajru, u hawn aħna. Dejjem inħossni ftit stramba meta sħabi barranin jiġu miegħi Malta. Ħassejtha ħafna din speċjalment <l-m>fil-bidu</l-m> tar-relazzjoni ma’ R. Stħajjiltu meta qiegħed Malta qed jara xi ħaġa intima ħafna. Stħajjiltni jien meta lil xi nies ngħidilhom li nistudja <l-m>l-psikanaliżi</l-m> u jisktu f’daqqa jew jgħidu xi ħaġa speċi, “allura, qed taqrali moħħi?” (Nixtieq.) U mbagħad jiftħu qalbhom miegħi, jgħiduli dwar tfulithom, jitolbuni nispjegalhom għalfejn ibatu. “Għidli għala jien kif jien.<span class="pullsemi">”</span> Lil sħabi nurihom art twelidi u nħossni donni qed nitlobhom, “Issa la qegħdin hawn fejn trabbejt; issa la qed tieklu <l-m>l-ikel</l-m> li tant inħobb; issa li mixjin <l-m>fit-toroq</l-m> ta’ tfuliti, ixxommu <l-m>l-arja</l-m> mielħa, taraw dawn <l-m>l-ikoni</l-m> reliġjużi kull fejn tħarsu, taraw niesi: tistgħu tgħiduli min jien?”
</p>
			
		</div>
	</a>
	
	<aside class="promo-aside story-aside-81">
		<ul>
			<li class="bookmark-compact"><!-- --></li>
			
				<li class="wordcount">1 942 kelma</li>
			
		</ul>
	</aside>


</li>

	
		

<li  class="multiple-episodes episode-2">
	<a class="promo  awwissu promo-djarju story-79 is-episode" href="/fatima-a.m.-djarju-2024-07-05-seta-kien-ilma-seta-kien-għaraq/" onclick="analytics(['trackEvent', 'Promo', 'minn: Djarju', 'għal: Djarju #2 fatima a.m.', 11]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">05.07.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">fatima a.m.</span>
	</h2>


	
		<h3>
			
			
			seta’ kien ilma, seta’ kien għaraq
		</h3>
	
</header>

		<div class="body-text">
			
				<p>fittixt harness għall-avveniment, forsi nibda nifhem kif <l-m>il-lingwa</l-m> tal-estetika tista’ tiżvolġi b’mod li tiġġissem <l-m>mal-performance</l-m>, <l-m>il-fiżiku</l-m> u <l-m>l-moviment</l-m>. tfajt ġismi f’kobba bokkli u polyester u bizzilla fjakka, <l-m>ix-xaħam</l-m> madwar żaqqi ċirku, jinqasam fi tnejn għall-ewwel, imbagħad fi tlieta. meta npoġġi, <l-m>it-torso</l-m> jintewa f’mitt biċċa, <l-m>il-laħam</l-m> issikkat taħt iċ-ċinturini madwar riġlejja jiżżerżaq minn postu, joħroġ isellimli minn kull banda. kieku kelli <l-m>l-ikel</l-m> fl-istonku, kont nirremetti. ngħid lil sieħbi li ġarrejt miegħi għal din <l-m>l-okkażjoni</l-m> li qisni <l-m>l-istess</l-m> majjal li kienu jonxru niesu fi żmienhom <l-m>is-Serbja</l-m>, ġisem lest biex jiġi mitfugħ fuq gozz ħatab jaqbad u jittiekel bejn familja <l-m>t’għoxrin</l-m>. nidħqu <l-m>t-tnejn</l-m> li aħna, għax jekk ma tatni xejn, <l-m>l-iskumdità</l-m> li nħoss li nokkupa dan <l-m>il-ġisem</l-m>, għall-inqas tatni <l-m>l-għerf</l-m> li niċċajta u nobżqilha f’wiċċha, u nżejjinha b’mod li kulħadd iħossu parti miċ-ċajta. imma <l-m>ċ-ċajta</l-m> hija ċajta f’wiċċi, f’ġismi, li xi drabi barka, imma drabi oħra bħal dawn, bejn iċ-ċineg u <l-m>d-drapp</l-m> li <l-m>l-ġilda</l-m> tifga fih, huwa ħabs. niftakar f’“Ġismi Battikata”<span class="pull">.</span> <l-m>il-ostja</l-m> jekk hux battikata.</p>
			
		</div>
	</a>
	
	<aside class="promo-aside story-aside-79">
		<ul>
			<li class="bookmark-compact"><!-- --></li>
			
				<li class="wordcount">1 296 kelma</li>
			
		</ul>
	</aside>


</li>

	
		

<li  class="multiple-episodes episode-7">
	<a class="promo  lulju promo-djarju story-77 is-episode" href="/warren-bartolo-djarju-2024-06-02-moħħi-huwa-ffukat-li-nitlaq-daqt/" onclick="analytics(['trackEvent', 'Promo', 'minn: Djarju', 'għal: Djarju #7 Warren Bartolo', 12]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">02.06.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Moħħi huwa ffukat li nitlaq daqt
		</h3>
	
</header>

		<div class="body-text">
			
				<p>Kważi sensazzjoni ta’ mistħija li mhux qed nikteb kollox <l-m>fid-djarju</l-m> tiegħi. Mhux nikteb <l-m>l-istorja</l-m> kollha, inħalli <l-m>l-affarijiet</l-m> barra apposta. Immur għall-qari minn Estelle Hoy u Lisa Robertson filgħaxija f’ħanut <l-m>tal-kotba</l-m> fi Strasbourg-Saint-Denis. Hoy tgħid li kmieni <l-m>fil-karriera</l-m> tagħha <l-m>tal-kitba</l-m>, xi ħadd kien taha parir li kellha tagħżel ġeneru wieħed u żżomm miegħu. Tgħid li kienet sabet <l-m>dal-parir</l-m> irritanti u li eventwalment iddeċidiet li ma żżommx ma’ ġeneru wieħed. Lejn <l-m>l-aħħar</l-m>, Hoy tgħid li xi nies ħasbu li <l-m>l-kitba</l-m> tagħha kienet awtofinzjoni. <l-m>L-udjenza</l-m> kollha tistagħġeb <l-m>bil-kelma</l-m> “autofiction” bħallikieku saret insult — li tant kemm sar ġeneru trendy, li issa huwa trendy jekk tmur kontrih. Sid <l-m>il-ħanut</l-m> tal-kotba u persuna oħra <l-m>mill-udjenza</l-m> t-tnejn jaqblu li kultant, meta jaqraw <l-m>ix-xogħol</l-m> ta’ Hoy, iħossu li għandhom bżonn jerġgħu jaqrawh għax ma jkunux ċerti jekk kinux fehmu sew <l-m>x’inhu</l-m> għaddej <l-m>fis-sentenza</l-m>. <l-m>Fil-fatt</l-m> persuna <l-m>mill-udjenza</l-m> qalet li ħafna drabi hi ma tifhem xejn. Hoy tgħid li jogħġobha <l-m>dal-fatt</l-m>. Ma nifhimx għaliex <l-m>in-nies</l-m> jaħsbu li hija ħaġa tajba jew impressjonanti li ma nifhmux <l-m>il-kitba</l-m> ta’ xi ħadd. Bħallikieku iktar ma <l-m>l-kitba</l-m> tkun kumplessa u iktar ma nifhmuhiex aħna <l-m>l-qarrejja</l-m>, ifisser li <l-m>l-kitba</l-m> aktarx hija tajba ħafna. Konverżazzjoni sħiħa ma’ M u C dwar <l-m>l-ilbies</l-m> li qed nilbes; tissejjaħ ġakketta jew blouse?

</p>
			
		</div>
	</a>
	
	<aside class="promo-aside story-aside-77">
		<ul>
			<li class="bookmark-compact"><!-- --></li>
			
				<li class="wordcount">3 248 kelma</li>
			
		</ul>
	</aside>


</li>

	
		

<li  class="multiple-episodes episode-6">
	<a class="promo  lulju promo-djarju story-76 is-episode" href="/loranne-vella-djarju-2024-03-01-nintebaħ-li-terraqt-mhux-ħażin/" onclick="analytics(['trackEvent', 'Promo', 'minn: Djarju', 'għal: Djarju #6 Loranne Vella', 13]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.03.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Nintebaħ li terraqt mhux ħażin
		</h3>
	
</header>

		<div class="body-text">
			
				<p>Fi tfuliti, meta kont għadni ngħix ħdejn <l-m>il-baħar</l-m>, kull filgħaxija kont immur nimxi <l-m>mal-kosta</l-m> bla ma ngħid ’il ħadd. Mixja mgħaġġla mhux illajmata, nibdieha <l-m>bin-niżla</l-m> lejn <l-m>il-bajja</l-m>, imbagħad nerħi lejn <l-m>il-lemin</l-m> u nibqa’ dieħla ’l ġewwa, naqbeż <l-m>ir-ramla</l-m> u ninżel fuq <l-m>il-blat</l-m>. ’Il fuq minni stajt nisma’ <l-m>l-ilħna</l-m>, <l-m>it-taħbit</l-m> u <l-m>t-tektik</l-m> tal-boċċi <l-m>tal-logħob</l-m>. Iżda moħħi kien biss fuq <l-m>il-pass</l-m> li jmiss jien u ntawwal riġlejja biex nevita <l-m>l-blat</l-m> ippuntat u <l-m>l-ħofor</l-m> mimlijin ilma qiegħed. Nieqaf ħdejn <l-m>is-salini</l-m>, inserraħ saqajja fuq <l-m>ix-xoffa</l-m> ta’ ħawt minnhom, inħares daqqa minn naħa daqqa minn oħra biex nilmaħ <l-m>l-ilwien</l-m> ikanġu <l-m>tal-kristalli</l-m> tal-melħ <l-m>fid-dawl</l-m> ta’ nżul <l-m>ix-xemx</l-m>, imbagħad lejn <l-m>il-baħar</l-m>. Kont nistħajjel li <l-m>l-fetħa</l-m> tal-baħar quddiemi għad xi darba tittiekel gidma gidma u nkun jien li nibqa’ <l-m>bil-ġuħ</l-m>. Nimxi fuq <l-m>il-ħitan</l-m> baxxi minquxa <l-m>fil-blat</l-m> ta’ madwar <l-m>l-għanqbuta</l-m> ta’ ħwat kwadri wieħed maġenb <l-m>l-ieħor</l-m>, nipprova ma naqa’ <l-m>fl-ebda</l-m> wieħed minnhom. Xi darba ma kien hawn xejn ħlief <l-m>il-kristalli</l-m> jleqqu <l-m>tal-melħ</l-m> li <l-m>l-baħar</l-m> u <l-m>x-xemx</l-m> kienu joffru ’<l-m>l-art</l-m>. Bdew jieqfu <l-m>mal-kosta</l-m> l-baħħara jiġbru <l-m>l-melħ</l-m> biex jerfgħu fih <l-m>il-laħam</l-m>, <l-m>il-ħut</l-m> u <l-m>l-ġlud</l-m> ħa jservuhom għal żmien ieħor. <l-m>It-tmelliħ</l-m> fost <l-m>l-eqdem</l-m> taħwir <l-m>tal-ikel</l-m>, u <l-m>l-imluħa</l-m> waħda <l-m>mill-ħames</l-m> togħmiet li kapaċi ntiegħmu. Insalata mhix ħlief werqa mmellħa. Immellħu <l-m>l-ilma</l-m> tax-xorb sa ma jtiegħem ilma baħar u nsejħulu salmura; nimmarinaw <l-m>il-laħam</l-m> biex inrattbuh u ntejbuh ħa nomogħduh bi pjaċir. Jekk ma niklux melħ nimirdu, jekk nieħdu wisq immutu. <l-m>Bil-melħ</l-m> issiġillajna ftehim bejnietna, roxxejnieh biex nuru ’l Alla li nafdaw fih. Bnejna toroq għall-melħ biss, bih xtrajna, begħna, partatna, għamilna <l-m>l-kummerċ</l-m>. Bdejna gwerra minħabba <l-m>l-melħ</l-m>. Ħkimna rħula, ħraqnielhom <l-m>id-djar</l-m> u ksejnielhom <l-m>l-uċuħ</l-m> tar-raba’ <l-m>bil-melħ</l-m> biex xejn ma jikber u jmut <l-m>bil-ġuħ</l-m> kull min kien fadal ħaj. Morna <l-m>x-xogħol</l-m> u <l-m>fl-aħħar</l-m> tax-xahar tawna salarju, <l-m>mil-Latin:</l-m> salarium, sal, melħ. Bħalma fehem tard wisq Mida, <l-m>id-deheb</l-m> tgħaddi mingħajru, <l-m>il-melħ</l-m> le. <l-m>Fit-Tramuntana</l-m> tal-gżira, ’il bogħod ’il bogħod, kont naf li hemm raħal imsemmi għall-melħ ’ħabba <l-m>s-salini</l-m> li m’għadx hemm u <l-m>l-bur</l-m> salmastru li <l-m>sal-lum</l-m> hemm għadu. </p>
			
		</div>
	</a>
	
	<aside class="promo-aside story-aside-76">
		<ul>
			<li class="bookmark-compact"><!-- --></li>
			
				<li class="wordcount">2 881 kelma</li>
			
		</ul>
	</aside>


</li>

	
		

<li  class="multiple-episodes episode-1">
	<a class="promo  lulju promo-djarju story-72 is-episode" href="/fatima-a.m.-djarju-2024-05-10-xafra-fis-saqaf-ta-ħalqi/" onclick="analytics(['trackEvent', 'Promo', 'minn: Djarju', 'għal: Djarju #1 fatima a.m.', 14]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">10.05.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">fatima a.m.</span>
	</h2>


	
		<h3>
			
			
			xafra <l-m>fis-saqaf</l-m> ta’ ħalqi
		</h3>
	
</header>

		<div class="body-text">
			
				<p>it-traduzzjoni hija ħabel. bħalma tħoss <l-m>il-ħabel</l-m> jiekol <l-m>il-ġogi</l-m> f’sessjoni shibari, inħoss <l-m>il-lingwa</l-m> bħala xafra <l-m>fis-saqaf</l-m> ta’ ħalqi. hemm intersezzjoni li għad m’għandix kliem għaliha, imma qed nirreferi għal dik <l-m>l-intersezzjoni</l-m> bejn <l-m>l-esperjenza</l-m>, <l-m>l-intellettwaliżmu</l-m>, <l-m>il-ħajja</l-m>, <l-m>il-ġisem</l-m>, alla, <l-m>il-ħaxi</l-m> jew <l-m>l-erotiċiżmu</l-m> li mhuwiex lineari (jiġifieri <l-m>t-tip</l-m> ta’ espressjoni sesswali fejn m’hemmx punt A li jwassal għal punt B) jew <l-m>in-nuqqas</l-m> ta’ sess penetrattiv f’isem <l-m>l-erotiċiżmu</l-m>. iktar ma naqra fuq <l-m>il-kink</l-m> u <l-m>d-dominazzjoni</l-m>, inqas jinteressani li niskopri <l-m>l-iġsma</l-m> b’dan <l-m>il-mod</l-m>. kważi nixtieq nerġa’ nsir tifla, jew tifel, nibni ġismi <l-m>mill-ġdid</l-m>. forsi nibni <l-m>l-lingwa</l-m> mill-ġdid. spiss naħseb fuq <l-m>il-possibbiltà</l-m> li nsir omm tiegħi nnifsi, imma ommi <l-m>mill-ewwel</l-m> ġurnata li twelidt.</p>
			
		</div>
	</a>
	
	<aside class="promo-aside story-aside-72">
		<ul>
			<li class="bookmark-compact"><!-- --></li>
			
				<li class="wordcount">889 kelma</li>
			
		</ul>
	</aside>


</li>

	
		

<li  class="multiple-episodes episode-6">
	<a class="promo  gunju promo-djarju story-74 is-episode" href="/warren-bartolo-djarju-2024-05-01-ngħidlu-li-miniex-julia-fox/" onclick="analytics(['trackEvent', 'Promo', 'minn: Djarju', 'għal: Djarju #6 Warren Bartolo', 15]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.05.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Ngħidlu li m’iniex Julia Fox
		</h3>
	
</header>

		<div class="body-text">
			
				<p>Tifel bilqiegħda m’ommu fuq <l-m>is-seat</l-m> ta’ quddiemi jaqbad jirremetti imma ommu tpoġġi jdejha fuq ħalqu biex tipprova tikkontrolla <l-m>r-remettar</l-m> u minflok jispara kullimkien. Filgħaxija, S jibgħatli xi disinji oħra li ilu jaħdem fuqhom illum. Huwa kien qatta’ <l-m>l-ġurnata</l-m> kollha bilqiegħda fuq <l-m>l-iskrivanija</l-m> tiegħu jagħmel renders ta’ żraben fuq <l-m>il-Photoshop</l-m> għal Ushatava. Isemmi wkoll li waħda <l-m>mill-klijenti</l-m> tiegħu hija tant mitlufa. Nistaqsih jekk hux ifisser li ma tafx <l-m>x’qed</l-m> tagħmel u jekk hux moħħha fuq mitt ħaġa. Le, qisha diżorganizzata ħafna, iwieġeb. Milli jidher tmur ħafna parties u m’għandhiex kwiet, tħobb tixxala. Imma veru ħelwa minn daqshekk. Ngħidlu li m’għandi <l-m>l-ebda</l-m> idea kif ċerti nies għandhom tant stamina u enerġija, li jien tajjeb ħafna li noqgħod bilqiegħda qisni blata mejta. Imma hawn tant nies li huma lesti biex jieħdu gost. Imma tħobb tkun miġnun ukoll. Lol, clown. Dejjem taqra <l-m>fis-sodda</l-m> tiegħek, jgħidli. Iva imma m’iniex miġnun sexy, niktiblu. Dan xi jfisser? jistaqsi. Ngħidlu li m’iniex Julia Fox.</p>
			
		</div>
	</a>
	
	<aside class="promo-aside story-aside-74">
		<ul>
			<li class="bookmark-compact"><!-- --></li>
			
				<li class="wordcount">996 kelma</li>
			
		</ul>
	</aside>


</li>

	
		

<li  class="multiple-episodes episode-1">
	<a class="promo  gunju promo-djarju story-73 is-episode" href="/davinia-hamilton-djarju-2024-03-13-l-ewwel-kitba-dik-kulma-hi-tafal/" onclick="analytics(['trackEvent', 'Promo', 'minn: Djarju', 'għal: Djarju #1 Davinia Hamilton', 16]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">13.03.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Davinia Hamilton</span>
	</h2>


	
		<h3>
			
			
			L-ewwel kitba dik kulma hi, tafal
		</h3>
	
</header>

		<div class="body-text">
			
				<p>Nixtieq inżomm djarju, biex forsi nsib irkaptu ta’ ħsibijieti u nġiegħel lil dawn <l-m>l-ideat</l-m> għażżenin jieħdu forma. Xtrajt ktieb ġdid apposta. Iswed u rqiq, jidħol <l-m>fil-basket</l-m>, <l-m>bil-karti</l-m> bojod <l-m>bil-linji</l-m> griżi. Hawn nikteb xi ħaġa ġdida, u <l-m>bil-Malti</l-m>. Ġieli nemmen li jien m’għandix xi ngħid; li m’għandix <l-m>x’nikteb</l-m>. Ngħid, jien min jien biex nistenna li xi ħadd ħa jaqra kliemi? Tifhmunix ħażin — dan mhux xi sinjal ta’ kemm jien dħulija. Dan sintomu nevrotiku. Din skuża, għax <l-m>il-kitba</l-m> diffiċli, taqlagħlek fwiedek, tirrikjedi ħafna xogħol. U jekk m’għandix xi ngħid, mela ’qas ħaqq <l-m>il-battikata</l-m>. Imma jekk int kittieba, tikteb trid. M’hemmx <l-m>x’tagħmel</l-m>. Forsi f’ħajja oħra niġi għasfur, dawk dejjem isibu xi jgħidu. Ili <l-m>s-snin</l-m> nikteb. Dawn <l-m>l-iskużi</l-m> mhumiex ġodda. Suppost ili li tgħallimt u aċċettajt li meta tibda tikteb xi ħaġa, mhix se tkun perfetta <l-m>mill-ewwel</l-m>. Jaf ma tkun perfetta qatt, anzi. Imma <l-m>fil-bidu</l-m>, <l-m>l-importanti</l-m> li jirnexxilek tniżżel xi ħaġa fuq <l-m>il-paġna</l-m>. Anki jekk tkun xi ftit <l-m>tan-nejk</l-m>. <l-m>Il-kitba</l-m> ġieli nimmaġinaha bħall-iskultura: irid ikollok biċċa tafal biex tibda tagħtiha forma. Ħa taħdimha u tarmi minnha mhux ħażin sakemm toħroġ <l-m>il-figura</l-m> li taqbel ma’ dik li kellek f’moħħok meta ġietek <l-m>l-idea</l-m>. U <l-m>l-ewwel</l-m> kitba dik kulma hi, tafal.</p>
			
		</div>
	</a>
	
	<aside class="promo-aside story-aside-73">
		<ul>
			<li class="bookmark-compact"><!-- --></li>
			
				<li class="wordcount">3 106 kelmiet</li>
			
		</ul>
	</aside>


</li>

	
		

<li  class="multiple-episodes episode-5">
	<a class="promo  mejju promo-djarju story-65 is-episode" href="/warren-bartolo-djarju-2024-04-01-noħlom-li-jaqgħuli-s-snien-ta-quddiem/" onclick="analytics(['trackEvent', 'Promo', 'minn: Djarju', 'għal: Djarju #5 Warren Bartolo', 17]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.04.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Noħlom li jaqgħuli <l-m>s-snien</l-m> ta’ quddiem
		</h3>
	
</header>

		<div class="body-text">
			
				<p>Qed insuq <l-m>il-mutur</l-m> ta’ missieri f’ħolma li kienet tinħass verament <l-m>tal-biża</l-m>’<span class="pullsemi">,</span> imbagħad noħroġ <l-m>lill-fekruna</l-m> tiegħu għal mixja u nitlifha xi mkien fejn <l-m>il-baħar</l-m>. Jgħidli li hu ħabib sew ma’ Mathieu Lindon, li jibagħtu <l-m>l-messaġġi</l-m> kull ġimgħa, u li Lindon kien ħabib ta’ Dustan. Jippunta lejn <l-m>il-bar</l-m> ta’ quddiemna u jgħidli li normalment kienu jmorru jixorbu hemm. Hu u Lindon. Jgħix eżatt hemm. Jgħid li hu ħabib sew ma’ Didier Eribon u Geoffroy de Lagasnerie. Ma tantx jiggusta lil Edouard Louis, u ltaqgħu ftit drabi. Huwa dejjem PR mode, jgħid, li jfisser li Edouard Louis dejjem ikun <l-m>fil-karattru</l-m> ta’ kittieb, u hu jsib <l-m>dal-fatt</l-m> naq’a irritanti. Huwa xorta bagħatlu kopja <l-m>tal-ktieb</l-m> tiegħu, u Louis kitiblu biex jirringrazzjah. Nidħlu Eataly. Irid jieħu focaccia biċ-ċikkulata (u xi ingredjent ieħor li ma nistax niftakar). Sadanittant, jien nitla’ <l-m>l-ewwel</l-m> sular biex inbul peress li ma nistax inżomm aktar. Jispiċċa jieħu focaccia sempliċi. Nimxu lejn Etienne Marcel. Jagħtini gidma <l-m>mill-focaccia</l-m> tiegħu. Ma rridx nikolha kollha, jgħid. Ngħidu ċaw.</p>
			
		</div>
	</a>
	
	<aside class="promo-aside story-aside-65">
		<ul>
			<li class="bookmark-compact"><!-- --></li>
			
				<li class="wordcount">857 kelma</li>
			
		</ul>
	</aside>


</li>

	
		

<li  class="multiple-episodes episode-5">
	<a class="promo  mejju promo-djarju story-64 is-episode" href="/loranne-vella-djarju-2024-04-09-se-nħallihom-hawn-jgħidu-tagħhom/" onclick="analytics(['trackEvent', 'Promo', 'minn: Djarju', 'għal: Djarju #5 Loranne Vella', 18]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">09.04.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Se nħallihom hawn, jgħidu tagħhom
		</h3>
	
</header>

		<div class="body-text">
			
				<p>Dawn <l-m>il-ħassieba-kittieba</l-m> kollha kemm huma donnhom <l-m>tal-istess</l-m> fehma: “Itlaq <l-m>il-kotba</l-m> minn idejk u oħroġ ’il barra. Mur imxi u ħallik <l-m>mill-kitba</l-m> ta’ ħaddieħor.<span class="pullsemi">”</span> Għandi ħabta nogħxa naqraha kitba bħal din. Imma kultant, meta ninduna li għaddiet ġurnata sħiħa u bqajt ma ħriġtx <l-m>mid-dar</l-m> biex nilħaq illesti kollox u nsib ħin naqra u nikteb, inħossni niddispra. Jekk nobdi <l-m>l-ordni</l-m> li tgħidli mmur nimxi, <l-m>fil-pront</l-m> nikser <l-m>it-tieni</l-m> waħda li tgħidli biex ma nintrabatx wisq <l-m>mal-kotba</l-m> li naqra. Weħilt f’din <l-m>id-dilemma</l-m>. Moħħni biex naqra kitba dwar <l-m>il-mixi</l-m> miktuba minn ħassieba li kienu jimxu bejn sitta u tmien sigħat kuljum imbagħad b’xi mod kienu jsibu wkoll ħin biżżejjed biex jiktbu dwar dan u dwar dak kollu li qanqalhom u ħassibhom huma u jimxu <l-m>fil-kampanja</l-m> u jitilgħu <l-m>l-għoljiet</l-m>. Imma jien biex naqra kitbiethom ma nsibx ħin noħroġ mixja, imqar nofs siegħa kuljum.</p>
			
		</div>
	</a>
	
	<aside class="promo-aside story-aside-64">
		<ul>
			<li class="bookmark-compact"><!-- --></li>
			
				<li class="wordcount">2 283 kelma</li>
			
		</ul>
	</aside>


</li>

	
		

<li  class="multiple-episodes episode-4">
	<a class="promo  april promo-djarju story-57 is-episode" href="/warren-bartolo-djarju-2024-03-02-nistħajjilni-qomt-fuq-artal-tas-sagrifiċċju/" onclick="analytics(['trackEvent', 'Promo', 'minn: Djarju', 'għal: Djarju #4 Warren Bartolo', 19]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">02.03.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Nistħajjilni qomt fuq artal <l-m>tas-sagrifiċċju</l-m>
		</h3>
	
</header>

		<div class="body-text">
			
				<p>Xewqat <l-m>tal-lum:</l-m> li jibgħatli messaġġ dak li ltqajt miegħu lbieraħ. Jgħidli li jridni, u li jrid li nerġgħu niltaqgħu malajr kemm jista’ jkun, li nkun f’burdata tajba u li S itini <l-m>l-attenzjoni</l-m>, li ma jkollix biża’ u ansjetà dwar <l-m>il-flus</l-m>, li nixtri <l-m>x’niekol</l-m> mingħajr ma jħossni ħażin li naqsu <l-m>l-flus</l-m> mill-kont bankarju, li jirnexxili nikteb xi ħaġa. Ġurnata mxarrba. Sema griż qotni, imdendel. <l-m>Is-sħab</l-m> ma jridx iħalli <l-m>s-sebħ</l-m> jaqsam <l-m>is-sema</l-m>, li jibqa’ kulur wieħed ġurnata sħiħa, fond. S ma jridx kliem. Ma nafx f’liema staġun qegħdin, jekk <l-m>ir-rebbiegħa</l-m> bdietx diġà jew għadha le. Jekk hux wisq sħana biex tkun <l-m>ix-xitwa</l-m>, jekk hux wisq bard biex tkun <l-m>ir-rebbiegħa</l-m>. Ma stajtx nikteb għal ġimgħa sħiħa, mgħaddas taħt <l-m>il-friex</l-m> tas-sodda, imkebbeb f’żaqq <l-m>is-saqqu</l-m> li ma tantx hu iebes. Enerġija meħuda kollha <l-m>mill-burdata</l-m>. Imbagħad ħedla għax naħli ħafna ħin niffaċċja <l-m>dal-fatt</l-m>. F’Marzu tlift <l-m>l-aptit</l-m>, <l-m>il-burdata</l-m> biex nikteb. <l-m>Ix-xewqa</l-m> biex niftakar, <l-m>ix-xewqa</l-m> biex ma niftakarx mumenti biex nikteb dwarhom. <l-m>L-imbuttatura</l-m> biex naqbad <l-m>il-mobile</l-m> bl-iskrin imkisser u nikteb. Imbagħad meta jkunu għaddew wisq ġranet, biex nikteb dwar xi ħaġa li ma ġratx <l-m>fil-mument</l-m> immedjat. F’waħda <l-m>mill-entrati</l-m> tad-djarju ta’ Diċembru kont ħadt nota ta’ <l-m>x’kitbet</l-m> Marina Benjamin. Tikteb dwar <l-m>il-memorja</l-m> u <l-m>t-tislit</l-m> tal-kittieb biex jiftakar, speċjalment xi ħaġa li ġrat tant żmien ilu: “Li tikkonċernani hija <l-m>l-idea</l-m> pjuttost pulita wisq li <l-m>l-memorja</l-m> hija xi ħaġa li tibqa’ <l-m>fil-wiċċ</l-m> b’mod intatt <l-m>mill-passat</l-m> imċajpar, bħal xi sejba arkeoloġika li tkun skoprejt u li minnha trid sempliċement tfarfar <l-m>it-trab</l-m>. Dak <l-m>il-kunċett</l-m>, naħseb, jista’ jiġi skontat, peress li kull darba li tiftakar xi ħaġa tkun qed tiktibha <l-m>mill-ġdid</l-m>, tqanqal <l-m>il-passat</l-m> fil-proċess. Din <l-m>l-indeterminazzjoni</l-m> organika kollha tagħmel <l-m>il-memorja</l-m> inkwetanti. Tesponiha bħala xi ħaġa mibnija b’mod attiv minn persuna li tħoss, li tħares lura minn punt <l-m>fil-futur</l-m>, li trid tagħti rendikont ta’ kif saru <l-m>l-affarijiet</l-m> sabiex jgħixu <l-m>l-porzjon</l-m> li jmiss <l-m>tal-futur</l-m> tagħhom <l-m>bil-kumdità</l-m>.<span class="pullsemi">”</span> Hekk kif kitbet <l-m>in-nanna</l-m> ta’ Guillaume Dustan <l-m>fid-djarju</l-m> tagħha, li hu għamel traskrizzjoni tiegħu f’Nicolas Pages: “Peress li m’għandi ħadd madwari ma’ min nista’ niskambja <l-m>l-ideat</l-m>, nikteb dak kollu li niftakar, <l-m>fl-ebda</l-m> ordni partikolari, nimla <l-m>l-paġni</l-m>.<span class="pullsemi">”</span></p>
			
		</div>
	</a>
	
	<aside class="promo-aside story-aside-57">
		<ul>
			<li class="bookmark-compact"><!-- --></li>
			
				<li class="wordcount">2 279 kelma</li>
			
		</ul>
	</aside>


</li>

	
		

<li  class="multiple-episodes episode-4">
	<a class="promo  marzu promo-djarju story-54 is-episode" href="/loranne-vella-djarju-2024-02-08-it-tluq-dejjem-iħallili-għafsa-xi-mkien/" onclick="analytics(['trackEvent', 'Promo', 'minn: Djarju', 'għal: Djarju #4 Loranne Vella', 20]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">08.02.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			It-tluq dejjem iħallili għafsa xi mkien
		</h3>
	
</header>

		<div class="body-text">
			
				<p>Wara tlett isjuf ta’ Pic Nic The Streets, picnics “kwieti” ta’ protesta kull nhar ta’ Ħadd waranofsinhar quddiem <l-m>il-Bourse</l-m> kontra <l-m>l-fatt</l-m> li <l-m>l-karozzi</l-m> kienu joħonqu <l-m>l-ispazju</l-m> pubbliku u jinkwinaw <l-m>l-arja</l-m> tar-residenti, <l-m>fid-29</l-m> ta’ Ġunju <l-m>tal-2015</l-m> Boulevard Anspach ingħalaq kompletament għall-karozzi u <l-m>l-ispazju</l-m> nfetaħ biss għan-nies <l-m>bil-mixi</l-m>. Tħawlu <l-m>s-siġar</l-m> fuq <l-m>il-ġnub</l-m>, tpoġġew għadd ta’ bankijiet <l-m>tal-injam</l-m> u <l-m>tal-konkrit</l-m>, tlestiet funtana b’ilma jaqbeż <l-m>fit-tarf</l-m> ta’ Rue August Orts faċċata <l-m>tal-Bourse</l-m>, ittellgħu stallazzjonijiet <l-m>tal-arti</l-m>, u nbena ġnien żgħir fuq Place Fontainas qabel ma <l-m>t-triq</l-m> terġa’ ssir <l-m>tal-karozzi</l-m>. Ilni ngħix f’<l-m>dil-belt</l-m> mill-2008 u <l-m>l-karozzi</l-m>, u <l-m>l-picnics</l-m> ta’ protesta niftakarhom sew, allura sirt dejjem nimxi “f’nofs <l-m>tat-triq</l-m>” meta nsib ruħi fuq <l-m>dal-boulevard</l-m>, b’ċelebrazzjoni għal <l-m>dir-rebħa</l-m>, żgħira u kbira <l-m>fl-istess</l-m> ħin. <l-m>Dal-proġett</l-m> ma kienx iżolat, u minn dak <l-m>iż-żmien</l-m> fiċ-ċentru ta’ Brussell komplew jingħalqu iktar toroq ċentrali għall-karozzi. <l-m>Il-pjan</l-m> reġjonali <l-m>tal-mobbiltà</l-m> għall-2020–2030, li jismu “Good Move”<span class="pull">,</span> jiffoka fuq <l-m>is-saħħa</l-m> fiżika u mentali <l-m>tar-residenti</l-m>, <l-m>it-titjib</l-m> tal-kwalità <l-m>tal-ħajja</l-m> tagħna, <l-m>it-tnaqqis</l-m> tal-impatt ħażin <l-m>tal-karozzi</l-m> fuq <l-m>l-arja</l-m> u fuq <l-m>l-ambjent</l-m>, u <l-m>ż-żieda</l-m> fis-sigurtà u <l-m>s-sostenibbiltà</l-m> tal-mobbiltà. Għandu <l-m>l-għan</l-m> li jgħinna nibdlu <l-m>l-mod</l-m> kif niċċaqalqu minn post għall-ieħor. <l-m>Il-lussu</l-m>, f’<l-m>dal-pjan</l-m>, huwa f’li nħaddmu moħħna u nużaw riġlejna, u ngawdu <l-m>l-belt</l-m> mingħajr ma nkunu skjavi <l-m>tal-karozzi</l-m>. <l-m>L-istess</l-m> diskors, però diġà kien qed jingħad ħamsin sena ilu, <l-m>fil-bidu</l-m> tas-snin sebgħin, meta <l-m>l-Grand</l-m> Place nnifisha kienet għadha tintuża bħala spazju fejn tipparkja <l-m>l-karozza</l-m>. Meta nara <l-m>r-ritratti</l-m> minn dak <l-m>iż-żmien</l-m> niftakar <l-m>fiż-żmien</l-m> meta ġieli ħallejt <l-m>il-karozza</l-m> pparkjata <l-m>fit-teatru</l-m> l-imwaqqa’ <l-m>l-Belt</l-m>. F’Jannar <l-m>tal-2019</l-m> begħt <l-m>il-karozza</l-m> biex nibda nuża biss <l-m>it-trasport</l-m> pubbliku, <l-m>bl-idea</l-m> li <l-m>fil-każ</l-m> li jkolli bżonn karozza nikri waħda għal dakinhar biss.</p>
			
		</div>
	</a>
	
	<aside class="promo-aside story-aside-54">
		<ul>
			<li class="bookmark-compact"><!-- --></li>
			
				<li class="wordcount">2 000 kelma</li>
			
		</ul>
	</aside>


</li>

	
		

<li  class="multiple-episodes episode-3">
	<a class="promo  marzu promo-djarju story-50 is-episode" href="/warren-bartolo-djarju-2024-02-01-jidhirli-li-hija-ġurnata-tajba-biex-naħsel-il-lożor/" onclick="analytics(['trackEvent', 'Promo', 'minn: Djarju', 'għal: Djarju #3 Warren Bartolo', 21]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.02.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Jidhirli li hija ġurnata tajba biex naħsel <l-m>il-lożor</l-m>
		</h3>
	
</header>

		<div class="body-text">
			
				<p>Fil-ħolma tiegħi, qiegħed quddiem televixin nara film <l-m>tal-fantaxjenza</l-m>. Ma nistax niftakar eżattament kif kienet <l-m>l-istorja</l-m> imma niftakar f’xena minnhom kien hemm ħafna rġiel libsin sdieri <l-m>tal-ġilda</l-m> sewda (mhux daqshekk differenti <l-m>mill-istil</l-m> ta’ Tom of Finland, li tant jirritani). Kien hemm ukoll żurżieqa triangulari kbira li tintefaħ bħal dawk ta’ meta konna tfal. Ladarba kont fuq nett, stajt jew taqbeż f’qasma li kien hemm <l-m>fin-nofs</l-m> bejn <l-m>iż-żewġ</l-m> żurżiqiet, jew inkella tiżżerżaq ’l isfel <l-m>in-naħa</l-m> l-oħra. <l-m>Fil-qasma</l-m>, <l-m>l-ispazju</l-m> huwa vast. Hemm irġiel ipejpu, jiċċettjaw, jitlajjaw. Tixbah <l-m>il-qasma</l-m> fil-kaktus enormi li minnha tidħol <l-m>in-narratriċi</l-m> f’Death Valley ta’ Melissa Broder, fejn tara verżjonijiet iżgħar <l-m>fl-età</l-m> ta’ żewġha u missierha. Konna qed naraw <l-m>il-film</l-m> fid-Dipartiment <l-m>tal-Klassiċi</l-m> fl-Università ta’ Malta fejn għamilt <l-m>il-Baċellerat</l-m> tiegħi. <l-m>Il-bini</l-m> kien razzett barra <l-m>mill-kampus</l-m> ħdejn parkeġġ. Ma kienx kompletament <l-m>l-istess</l-m>, <l-m>fil-ħolma</l-m> tiegħi, imma stajt ngħid li kienet verżjoni <l-m>tar-razzett</l-m>. Għal xi raġuni, kont ġibt <l-m>il-bagalji</l-m> tiegħi miegħi. F’ħolma li sseħħ qabel <l-m>il-wiri</l-m> tal-film, niftakar li kien hemm ħija, u konna mexjin xi mkien u kellu żewġ mobiles iżda wieħed minnhom kellu <l-m>l-batterija</l-m> baxxa. Inqum u nikteb lil S: Hi birthday boy. Ça va?</p>
			
		</div>
	</a>
	
	<aside class="promo-aside story-aside-50">
		<ul>
			<li class="bookmark-compact"><!-- --></li>
			
				<li class="wordcount">2 223 kelma</li>
			
		</ul>
	</aside>


</li>

	
		

<li  class="multiple-episodes episode-2">
	<a class="promo  frar promo-djarju story-42 is-episode" href="/warren-bartolo-djarju-2024-01-08-marlboro-gold-il-favoriti-tiegħi-jgħidli/" onclick="analytics(['trackEvent', 'Promo', 'minn: Djarju', 'għal: Djarju #2 Warren Bartolo', 22]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">08.01.2024</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Marlboro Gold, <l-m>il-favoriti</l-m> tiegħi, jgħidli
		</h3>
	
</header>

		<div class="body-text">
			
				<p>Waqt li jien għadni <l-m>fis-sodda</l-m>, S qiegħed <l-m>fil-kamra</l-m> tal-banju jisma’ diska li kont inħobb nisma’ xi sentejn ilu, però ma nistax niftakar eżatt <l-m>x’inhi</l-m>. Inqum u nistaqsih. Jgħidli li hi “Andromeda” ta’ Weyes Blood. Inqum u nnaddaf <l-m>il-kċina</l-m>, niħħuverja, u naħsel <l-m>l-art</l-m>. Nieħu shower. Nirċievi telefonata m’għand <l-m>tad-delivery</l-m> biex jgħidli li għandi pakkett jistennieni isfel. Ninżel għalih. Huwa ktieb — il-memoir ta’ Lucia Berlin. Għall-ħabta <l-m>tas-19h</l-m>, hekk kif se nitlaq <l-m>mill-appartament</l-m> biex immur niltaqa’ ma’ C, R, I u M għall-ikel, u waqt li S qiegħed <l-m>fil-banju</l-m> jipprepara biex joħroġ, B jiġu lura <l-m>d-dar</l-m> ma’ E u <l-m>l-kelb</l-m> tiegħu, Bruno. Kienu <l-m>l-gym</l-m> aktar kmieni llum u nassumi li wara baqgħu barra. Nimxiha <l-m>sar-restorant</l-m> fejn qalu li se nieklu. <l-m>It-temperatura</l-m> -1°C, imma lbist ħafna layers u leggings <l-m>tat-thermal</l-m> u għandi wkoll balaklava madwar għonqi. Ma nistax nilbisha kif suppost għax fuq rasi għandi <l-m>l-headphones</l-m>. Meta nasal, nordnaw immedjatament, <l-m>l-ikel</l-m> jiġi <l-m>mill-ewwel</l-m> u nitilqu madwar għaxar minuti wara li kulħadd ikun lest. Waqt <l-m>l-ikel</l-m>, b’xi mod, nitkellmu dwar <l-m>il-Green</l-m> Goblin minn Spider Man, u villains oħra bħall-Penguin, minn Batman.</p>
			
		</div>
	</a>
	
	<aside class="promo-aside story-aside-42">
		<ul>
			<li class="bookmark-compact"><!-- --></li>
			
				<li class="wordcount">1 851 kelma</li>
			
		</ul>
	</aside>


</li>

	
		

<li  class="multiple-episodes episode-3">
	<a class="promo  jannar promo-djarju story-36 is-episode" href="/loranne-vella-djarju-2023-12-27-dal-mixi-inutli-għalhekk-nimxih/" onclick="analytics(['trackEvent', 'Promo', 'minn: Djarju', 'għal: Djarju #3 Loranne Vella', 23]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">27.12.2023</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Dal-mixi inutli għalhekk nimxih
		</h3>
	
</header>

		<div class="body-text">
			
				<p>Qed illesti biex nagħmel ftit sens <l-m>mill-qari</l-m> tas-sajf u <l-m>mix-xitwa</l-m> u <l-m>r-rebbiegħa</l-m> ta’ qablu, indur <l-m>in-noti</l-m>, nara fejn se joħduni u ma’ min se jlaqqgħuni. Se nħallihom ilaqqgħuni ma’ xi ħadd? Bħalissa ma tantx għandi aptit nies, la madwari u lanqas f’kitbieti. Jew aħjar, nixtieqhom — jekk ikunu hemm — jibqgħu anonimi; avolja, meta sibt karattri anonimi quddiemi f’Portrait <l-m>d’un</l-m> inconnu ta’ Nathalie Sarraute tfixkilt u mhux dejjem għaraft persunaġġ minn ieħor. Teoretikament, nixtieqhom bla isem, nixtieqhom imċajprin, <l-m>bil-fattizzi</l-m> mżellġin, <l-m>it-tip</l-m> li jħalluk <l-m>fl-għama</l-m> dwar <l-m>x’hemm</l-m> fil-fond ta’ qalbhom, juruk biċ-ċar li qed jaħsbu ħafna iktar milli qed juruk. Imma <l-m>fil-kitba</l-m> tiegħi ma nafx nixtiqhomx hekk. Ma rridx niffrustra lil min jaqrani; mhux iżżejjed, għall-inqas. Imma jintrigawni <l-m>l-persunaġġi</l-m> anonimi li donnok qatt ma ssir tafhom sew. Però <l-m>l-ħsieb</l-m> oriġinali tiegħi kien li lanqas biss ikun hemm nies. <l-m>Ir-rumanz</l-m> tal-oġġetti, forsi? Bħal, ngħidu aħna, La Vie mode <l-m>d’emploi</l-m> ta’ Perec? Jew <l-m>ix-chosisme</l-m> ta’ Alain Robbe-Grillet?</p>
			
		</div>
	</a>
	
	<aside class="promo-aside story-aside-36">
		<ul>
			<li class="bookmark-compact"><!-- --></li>
			
				<li class="wordcount">2 858 kelma</li>
			
		</ul>
	</aside>


</li>

	
		

<li  class="multiple-episodes episode-1">
	<a class="promo  jannar promo-djarju story-35 is-episode" href="/warren-bartolo-djarju-2023-11-01-il-mixja-lura-d-dar-kienet-twila-sigarett-wieħed/" onclick="analytics(['trackEvent', 'Promo', 'minn: Djarju', 'għal: Djarju #1 Warren Bartolo', 24]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">01.11.2023</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Warren Bartolo</span>
	</h2>


	
		<h3>
			
			
			Il-mixja lura <l-m>d-dar</l-m> kienet twila sigarett wieħed
		</h3>
	
</header>

		<div class="body-text">
			
				<p>L-ewwel ta’ Novembru. Illum għeluq snin ommi. Nibagħtilha messaġġ fuq WhatsApp, happy birthday ma nħobbok u nimmissjak ħafna. Nistaqsiha tibgħatli ritratt tagħha u hi tistaqsini <l-m>l-istess</l-m>. Ordnajtilha bukkett fjuri biex filgħodu jitwassal <l-m>fl-uffiċċju</l-m> tagħha bħala sorpriża. Wasal nofsinhar u għadni <l-m>fis-sodda</l-m> naqra <l-m>l-aħħar</l-m> ftit paġni ta’ Skyland (2020) ta’ Andrew Durbin. Iktar tard immur <l-m>id-dar</l-m> ta’ C biex nara <l-m>l-aħħar</l-m> episodju ta’ Real Housewives of Beverly Hills, għalkemm meta nasal għandhom nindunaw li <l-m>l-episodju</l-m> għadu ma ħariġx. Lura <l-m>d-dar</l-m> tard waranofsinhar nispiċċa Skyland. Filgħaxija nkaxkar lil S miegħi għal-leaving drinks ta’ T ġewwa <l-m>l-bar</l-m> Le Sarrasin, Belleville. <l-m>L-għada</l-m> għandu titjira lejn <l-m>l-Awstralja</l-m> fejn se jgħix ma’ ħabib <l-m>tal-familja</l-m> Melbourne mingħajr ma jħallas kera. Jiċċajta dwar <l-m>ir-ritorn</l-m> lejn Pariġi ftit snin wara fejn ikun kompletament trasformat <l-m>mill-kirurġija</l-m> plastika. B għamlu kejk delizzjuż taċ-ċikkulata u nintefgħu <l-m>fis-salott</l-m> naraw Terrifier 2 (2022), li kienu ssuġġerewlna biex naraw xi ħbieb tagħhom <l-m>il-ġimgħa</l-m> l-oħra meta konna <l-m>l-club</l-m>. Iżda nieqfu wara ħmistax-il minuta għax insibuh wisq gory. S jitfa’ film ieħor imma jien immur norqod.</p>
			
		</div>
	</a>
	
	<aside class="promo-aside story-aside-35">
		<ul>
			<li class="bookmark-compact"><!-- --></li>
			
				<li class="wordcount">2 484 kelma</li>
			
		</ul>
	</aside>


</li>

	
		

<li  class="multiple-episodes episode-2">
	<a class="promo  ottubru promo-djarju story-23 is-episode" href="/loranne-vella-djarju-2023-09-19-biex-bħallikieku-jitimgħu-r-ruħ-u-jtaffulha-l-ġuħ/" onclick="analytics(['trackEvent', 'Promo', 'minn: Djarju', 'għal: Djarju #2 Loranne Vella', 25]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">19.09.2023</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Biex bħallikieku jitimgħu <l-m>r-ruħ</l-m> u jtaffulha <l-m>l-ġuħ</l-m>
		</h3>
	
</header>

		<div class="body-text">
			
				<p>Waħda <l-m>mill-isbaħ</l-m> sensazzjonijiet li nassoċja <l-m>mal-perjodu</l-m> ta’ meta ma nkunx għadni bdejt naħseb sew dwar kitba ġdida hija dik li tkun ġejja <l-m>mill-fatt</l-m> li, għal ċertu żmien, nista’ naqra li rrid. Dan għax ma jkolli <l-m>l-ebda</l-m> impenn li bilfors irrid niffoka fuq ktieb minflok ieħor, jew fuq suġġett partikolari. <l-m>Is-sensazzjoni</l-m> ta’ libertà marbuta ma’ dan <l-m>in-nuqqas</l-m> ta’ bżonn hija qawwija immens, kważi nħossha tisturdini. Tant li lanqas inkun naf minn fejn se nibda u prattikament naqra dak kollu li jiġi f’idejja: artikli, poeżiji, rumanzi, esejs, teorija, manifesti, programmi ta’ festivals <l-m>taż-żfin</l-m> jew <l-m>tal-films</l-m>. Kollox isir sors ta’ interess kbir għalija u <l-m>l-fatt</l-m> li ma jkolli <l-m>l-ebda</l-m> xkiel biex niffoka u napprofondixxi dwar xi tema jew suġġett partikolari, iħallini <l-m>fil-libertà</l-m> li nagħti importanza lil firxa wiesgħa ta’ ideat li donnhom m’għandhom xejn <l-m>x’jaqsmu</l-m> flimkien.</p>
			
		</div>
	</a>
	
	<aside class="promo-aside story-aside-23">
		<ul>
			<li class="bookmark-compact"><!-- --></li>
			
				<li class="wordcount">2 057 kelma</li>
			
		</ul>
	</aside>


</li>

	
		

<li  class="multiple-episodes episode-1">
	<a class="promo  settembru promo-djarju story-21 is-episode" href="/loranne-vella-djarju-2023-08-23-li-jmiss-se-jkun-għalkollox-differenti/" onclick="analytics(['trackEvent', 'Promo', 'minn: Djarju', 'għal: Djarju #1 Loranne Vella', 26]);">
		<header>
	<ul>
	
		<li class="header-label">
			<span class="header-djarju">Djarju</span>
			
				<span class="subject-date">23.08.2023</span>
			
		</li>
	
	
	</ul>
	
	
		
	
	

	<h2>
		
		
			
			
				
					
						<span class="author">Loranne Vella</span>
	</h2>


	
		<h3>
			
			
			Li jmiss se jkun għalkollox differenti
		</h3>
	
</header>

		<div class="body-text">
			
				<p>L-ewwel ħsieb marbut ma’ kitba ġdida li għaddieli minn rasi f’Mejju <l-m>tas-sena</l-m> l-oħra — wara <l-m>l-ġimgħa</l-m> intensiva li kienet <l-m>it-tnedija</l-m> ta’ Marta Marta — kien simili ħafna għal dak li dejjem ikolli wara li nlesti biċċa xogħol impenjattiva: “li jmiss se jkun għalkollox differenti”<span class="pull">.</span> Ħsieb li jitfaċċa sforz kemm inkun qed inħoss li f’<l-m>dal-proċess</l-m> li nkun għadni kif wassalt għat-tmiem tiegħu — li għalija <l-m>t-tmiem</l-m> dejjem ifisser meta xogħli nerħih kompletament minn idejja u nħallih imur għand <l-m>il-qarrej </l-m>— eżawrejt dak kollu li kienli possibbli. Żgur li jkolli nasal għal <l-m>das-sentiment</l-m> ta’ finalità biex nazzarda “nagħlaq”<span class="pull">,</span> “nikkonkludi”<span class="pull">,</span> “niffinalizza” u nagħmel <l-m>il-kitba</l-m> pubblika, minkejja li naf ukoll li, kieku kelli nestendi <l-m>l-proċess</l-m> b’sentejn oħra, se nsib ħafna iktar fejn nimraħ, u iktar iva milli le, b’iktar żmien biex naqra, nirriċerka, u naħseb dwar <l-m>is-suġġett</l-m>, żgur mhux forsi li nispiċċa nibdel għalkollox dak li nkun ktibt <l-m>fl-ewwel</l-m> snin.</p>
			
		</div>
	</a>
	
	<aside class="promo-aside story-aside-21">
		<ul>
			<li class="bookmark-compact"><!-- --></li>
			
				<li class="wordcount">1 405 kelmiet</li>
			
		</ul>
	</aside>


</li>

	
</ul>

			</section>
			<section id="grid-max-panel-left-top">
				<section id="grid-max-panel-left-top">
	<section class="generic-menu">
		
			<ul>
				
					<li><a href="/warren-bartolo-djarju/">Warren Bartolo</a></li>
				
			
		
			
				
					<li><a href="/fatima-a.m.-djarju/">fatima a.m.</a></li>
				
			
		
			
				
					<li><a href="/joe-gatt-djarju/">Joe Gatt</a></li>
				
			
		
			
				
					<li><a href="/davinia-hamilton-djarju/">Davinia Hamilton</a></li>
				
			
		
			
				
					<li><a href="/loranne-vella-djarju/">Loranne Vella</a></li>
				
			</ul>
		
	</section>
</section>

			</section>
		</div>
	</article>

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="djarju">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			
			
			<li><a href="https://whatsapp.com/channel/0029VaysAKP7z4kZHDKdZ71J" rel="me">WhatsApp</a></li>
			<li><a href="https://aphroconfuso.bsky.social/">Bluesky</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
			
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2025 Aphroconfuso et al</a></div>
		<div id="qrcode"><img src="/img/qr/djarju.png" width="180" height="180" alt="QR code" /></div>
		<div id="url">https://aphroconfuso.mt/djarju/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
