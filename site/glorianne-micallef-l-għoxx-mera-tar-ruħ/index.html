<!doctype html>
<html lang="mt" translate="no">

	<head>
		<meta charset="utf-8">
		
	<title>“L-Għoxx Mera tar-Ruħ” ta’ Glorianne Micallef · Aphroconfuso</title>
	<meta content="Issibha diffiċli biex tqum minn fuq il-bank. Tħoss qalbha tħabbat iżżejjed, wasal il-ħin li twettaq il-pjan li fasslet il-lejl ta’ qabel wara l-bikja, hi u tiekol biċċa wara biċċa mill-kejk sa ma taħnet nofsu. Taf li ma tistax tibqa’ bilqiegħda hemm għal dejjem. Taf li din il-bawxata, avolja daħlet fiha intortament, ħadd ma jista’ jgħinha toħroġ minnha ħlief hi. Isa, Anna Maria, kuraġġ. Allura tinqala’ minn fuq il-bank u tibda miexja, barra l-ġnien, minn maġenb iż-żwiemel tal-karozzini jilhġu u jintnu fis-sħana ta’ nofsinhar, lejn San Ġakbu, bħalma tagħmel kuljum, u kif tkun ħa tibda tielgħa t-taraġ tħares ’il fuq u tinduna li l-bieb magħluq, b’karta mwaħħla, the museum is closed for upkeep and will be re-opening tomorrow." name="description">
	<meta property="og:image" content="https://aphroconfuso.mt/stampi/social_aphroconfuso_l_ghoxx_mera_tar_ruh_glorianne_micallef_97b253cacd.jpg" data-pagefind-meta="image[content]">
	
		<meta name="author" content="Glorianne Micallef">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="“L-Għoxx Mera tar-Ruħ” ta’ Glorianne Micallef">
	<meta name="twitter:description" content="Issibha diffiċli biex tqum minn fuq il-bank. Tħoss qalbha tħabbat iżżejjed, wasal il-ħin li twettaq il-pjan li fasslet il-lejl ta’ qabel wara l-bikja, hi u tiekol biċċa wara biċċa mill-kejk sa ma taħnet nofsu. Taf li ma tistax tibqa’ bilqiegħda hemm għal dejjem. Taf li din il-bawxata, avolja daħlet fiha intortament, ħadd ma jista’ jgħinha toħroġ minnha ħlief hi. Isa, Anna Maria, kuraġġ. Allura tinqala’ minn fuq il-bank u tibda miexja, barra l-ġnien, minn maġenb iż-żwiemel tal-karozzini jilhġu u jintnu fis-sħana ta’ nofsinhar, lejn San Ġakbu, bħalma tagħmel kuljum, u kif tkun ħa tibda tielgħa t-taraġ tħares ’il fuq u tinduna li l-bieb magħluq, b’karta mwaħħla, the museum is closed for upkeep and will be re-opening tomorrow.">
	<meta name="twitter:image" content="https://aphroconfuso.mt/stampi/social_aphroconfuso_l_ghoxx_mera_tar_ruh_glorianne_micallef_97b253cacd.jpg">
	<meta name="twitter:image:alt" content="Il-kulur fuxa." data-pagefind-meta="image_alt[alt]">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/glorianne-micallef-l-għoxx-mera-tar-ruħ/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-50bf47d6.css">
		<script>
			var audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				issueMonth,
				issueMonthYear,
				newScrollPosition,
				pageHeight,
				pageReportingTitle,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const urlSlug = location
				.pathname
				.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays * 24 * 60 * 60 * 1000));
				let expires = "expires=" + d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for (let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			var _paq = window._paq = window._paq || [];
			const analytics = (arrayInfo) => {
				if (location.host != 'aphroconfuso.mt') 
					console.log(arrayInfo);
				_paq.push(arrayInfo);
			}
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push([
					'setTrackerUrl', u + 'matomo.php'
				]);
				_paq.push([
					'setSiteId', location.host == 'aphroconfuso.mt'
						? '1'
						: '2'
				]);
				var d = document,
					g = d.createElement('script'),
					s = d.getElementsByTagName('script')[0];
				g.async = true;
				g.src = u + 'matomo.js';
				s
					.parentNode
					.insertBefore(g, s);
			})();
			const addRemoveFontSizeClass = (size) => {
				document
					.body
					.classList
					.remove('font-size-1', 'font-size-2', 'font-size-3', 'font-size-4')
				document
					.body
					.classList
					.add(`font-size-${size}`);
				localStorage.setItem('font', size);
			}
			// REVIEW
			const translateTheme = {
				'regular': 'regolari',
				'dark': 'skura',
				'contrast': 'kuntrast',
				'system': 'sistema'
			}
			const addRemoveTheme = (theme, stored) => {
				document
					.body
					.classList
					.remove('theme-regular', 'theme-dark', 'theme-contrast', 'theme-system')
				document
					.body
					.classList
					.add(`theme-${theme}`);
				localStorage.setItem('theme', theme);
				if (stored && theme == 'regular') 
					return;
				analytics([
					'trackEvent', 'Tema', `${stored
						? 'Tema storjata'
						: 'Tema nbidlet'}`,
					translateTheme[theme]
				]);
			}
			const initialiseAfterBody = () => {
				document
					.body
					.classList
					.add(location.hostname.replace(/\.?aphroconfuso\.mt/, '') || 'production');
				addRemoveFontSizeClass(localStorage.getItem('font') || 1);
				addRemoveTheme(localStorage.getItem('theme') || 'regular', true);
				if (localStorage.getItem(`tw-${urlSlug}`)) {
					document
						.body
						.classList
						.add('trigger-warning-closed');
				}
			}
		</script>
		<script src="../script/script-9d62e3.js" type="module"></script>
	</head>
	<body class="show-nav this-month-gunju">
		<script>
			initialiseAfterBody();
		</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<div id="logo-container-wrapper">
					<div id="logo-container">
						<a href="/">
							<img src="/img/logo-4C4845.svg" id="logo" alt="logo: Aphroconfuso"/>
						</a>
					</div>
					<menu class="hide-mobile" id="menu-carousels">
						<li class="abecedaire">
							<a href="/abeċedarju/">Abeċedarju</a>
						</li>
						<li>
							<a href="/almanakk-ġunju/">Almanakk</a>
						</li>
					</menu>
					<menu class="hide-mobile" id="menu-collections">
						<li class="main-menu-collection">
							<a href="/indħil-barrani/">
								<span class="collection-2 main-menu-collection-span">Indħil Barrani</span></a>
						</li>
						<li class="main-menu-collection">
							<a href="/il-kliem-fit-teorija/">
								<span class="collection-3 main-menu-collection-span">Il-Kliem fit-Teorija</span></a>
						</li>
					</menu>
				</div>
				<input id="menu-toggle" type="checkbox"/>
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				
				<menu id="menu-main">
					
					<li class="hide-laptop main-menu-collection">
						<a href="/indħil-barrani/">
							<span class="collection-2 main-menu-collection-span">Indħil Barrani</span></a>
					</li>
					<li class="hide-laptop main-menu-collection">
						<a href="/il-kliem-fit-teorija/">
							<span class="collection-3 main-menu-collection-span">Il-Kliem fit-Teorija</span></a>
					</li>
					<li class="hide-laptop a-links">
						<a href="/abeċedarju/">Abeċedarju</a>
						<a href="/almanakk-ġunju/">Almanakk</a>
					</li>
					<li>
						<a href="/appuntamenti/">Appuntamenti</a>
					</li>
					<li>
						<a href="/kontributuri/">Kontributuri</a>
					</li>
					<li>
						<a href="/werrej/">Werrej</a>
					</li>
					<li>
						<a href="/djarju/">Djarju</a>
					</li>
					<li>
						<a href="/sensiliet/">Sensiliet</a>
					</li>
					<li>
						<a href="/podcast/">Podcast</a>
					</li>
					<li class="hide-mobile">
						<a href="/kotba/" class="menu-kotba">Kotba</a>
					</li>
					<li class="hide-laptop choose-theme">
						<a id="theme-regular" role="button" tabindex="0">s</a>
						<a id="theme-dark" role="button" tabindex="1">m</a>
						<a id="theme-contrast" role="button" tabindex="2">c</a>
						<a id="theme-system" role="button" tabindex="3">p</a>
					</li>
					<li>
						<a href="/dwarna/">Dwarna</a>
					</li>
					<li class="hide-laptop">
						<a href="/kotba/">Kotba</a>
					</li>
					<li class="hide-laptop">
						<a href="/kolofon/">Kolofon</a>
					</li>
					<li>
						<a href="/newsletter/">Newsletter</a>
					</li>
					<li class="hide-laptop">
						<a href="/privatezza/">Privatezza</a>
					</li>
					<li>
						<a href="/bookmarks/">Bookmarks<span id="bookmarks-number"></span></a>
					</li>
					<li class="hide-laptop choose-theme" id="text-size-adjust">
						<a id="font-size-1" role="button" tabindex="8">a</a>
						<a id="font-size-2" role="button" tabindex="9">a</a>
						<a id="font-size-3" role="button" tabindex="10">a</a>
						<a id="font-size-4" role="button" tabindex="11">a</a>
					</li>
				</menu>
				<input class="hide-mobile" type="text" id="search-input" placeholder="fittex..." autocomplete="off" auto-fill="off" type="text" autocapitalize="none" enterkeyhint="search"/>
				<ul id="search-results">
					<!-- -->
				</ul>
				
				<div id="brownline"></div>
			</nav>
			<div id="message">
				<!-- -->
			</div>
			<main id="skipto">
				
	<article class="content mejju storja story story-139 sequence- " data-pagefind-meta="class[class]" data-pagefind-body>
		<header>
			<ul>
				<li class="header-label" data-pagefind-meta="header">
					
						<a href="/mejju-2025/">Mejju 2025</a>
					
				</li>
				
			</ul>
			
				<h1 data-pagefind-meta="title">
					
						L-Għoxx Mera <l-m>tar-Ruħ</l-m>
					
					
					
				</h1>
			
			
			

	
	<h2 data-pagefind-meta="author">
		
		
			
			
				
					
						<a class="author" href="/glorianne-micallef/">Glorianne Micallef</a>
					
					
	</h2>





			
		</header>
		<div class="container">
			
			<section id="grid-max-panel-right-top">
				
				
				
				
				
				<div class="promo bookmark-shortcut">
					<!-- -->
				</div>
			</section>
			<section id="grid-body" data-pagefind-weight="7">
				
					
						<section class="body-text">
							<p><span class="initial"><span class="dropcap drop-T">T</span>ielgħa</span> <l-m>t-taraġ</l-m> il-kbir ta’ San Ġakbu b’ċerta kunfidenza u b’pass mgħaġġel, liebsa libsa bluna b’kull spalletta daqs pala <l-m>tal-id</l-m>, jekk taraha jaf taħseb li <l-m>l-mużew</l-m> miexi fuqha. Imma <l-m>fil-fatt</l-m>, dik <l-m>il-libsa</l-m> hija uniformi mislufa <l-m>mis-sinjura</l-m>, <l-m>il-qalziet</l-m> iżżommu magħluq b’labra <l-m>tas-sarwan</l-m>, <l-m>il-kunfidenza</l-m> għax dan <l-m>it-taraġ</l-m> titilgħu <l-m>tal-inqas</l-m> darba kuljum meta tkun xogħol, u <l-m>l-għaġla</l-m> għax ilha <l-m>mill-ħamsa</l-m> tissaporti bewla. Għax meta seħlet issuġġeriet <l-m>lis-sinjura</l-m> biex tagħmel imqar sink u loki fuq wara <l-m>tal-ħanut</l-m>, ħaditha bi kbira u allura ma reġgħetx semmietha.</p>
<p><l-m>It-tfajla</l-m> ta’ <l-m>mad-daħla</l-m> titbissmilha. Anna Maria tistħi minnha. Din taħsibni ’l &nbsp;ħin kollu npixxi u nkakki, taħseb kull meta taraha. U allura biex turiha, lilha, <l-m>lill-ħitan</l-m> swar, <l-m>lit-turisti</l-m> jitlajjaw, li hi ma tidħolx biss biex tuża <l-m>l-loki</l-m>, meta jkollha ftit minuti <l-m>x’taħli</l-m>, iddur dawra <l-m>mas-swali</l-m>. U issa li ilha kważi ħames snin b’din <l-m>ir-rutina</l-m> kważi ta’ kuljum, saret xi ftit familjari <l-m>mad-dinja</l-m> żgħira <l-m>tal-arti</l-m> fil-pajjiż, u taf <l-m>x’jogħġobha</l-m> u <l-m>x’ma</l-m> jogħġobhiex. <l-m>L-arti</l-m> figurattiva: togħġobha, speċjalment pitturi <l-m>bl-akkwarelli</l-m> għax donnhom ikun xi jkun <l-m>is-suġġett</l-m> dejjem jagħtuha sens ta’ paċi u jġegħluha tixtieq li tidħol tgħix fihom; <l-m>l-arti</l-m> astratta: ħafna drabi ma togħġobhiex imma ġieli nzertat xi biċċa xogħol li qanqlet xi ħaġa ġo fiha. <l-m>Il-bibiti</l-m> fil-ftuħ li rarament tinzerta meta tgħaddi <l-m>fl-aħħar</l-m> tal-ġurnata: ġieli jogħġbuha ġieli le, skont <l-m>x’tinzerta</l-m>. Illum sabet tilqagħha wirja ġdida, li tassumi tnediet <l-m>is-Sibt</l-m> filgħaxija u għalekk tilfet <l-m>il-bibita</l-m> għax nhar ta’ Sibt tagħlaq <l-m>il-ħanut</l-m> fis-siegħa. <l-m>Fl-ewwel</l-m> sala, <l-m>it-titlu</l-m> tal-wirja <l-m>mal-ħajt</l-m>, kull ittra għolja pied tixgħel roża jgħajjat: v i v a v a ġ i n a.</p>
<p>Fuq <l-m>il-fuljett</l-m> tal-wirja, deskritta bħala ċelebrazzjoni <l-m>tal-għoxx</l-m>, kura ta’ ____ ___, 8–21 ta’ Ottubru 2011, hemm test twil li beda b’mistoqsija: Kemm-il żejża qatt rajt imdendla ma’ <l-m>dal-ħitan</l-m>, minquxa ġo ġebla, irħama, jew imsawra <l-m>mit-tafal</l-m>? Ħafna, twieġeb ubbidjentament f’qalbha. Tobsor <l-m>x’se</l-m> tkun <l-m>il-mistoqsija</l-m> li jmiss — vaġini xejn li tiftakar, lanqas waħda. Tagħti daqqa <l-m>t’għajn</l-m> ’<l-m>il-bqija</l-m> tat-test… <l-m>L-għoxx</l-m>, sors ta’ pjaċir u ħajja… rari suġġett ta’ xogħlijiet <l-m>tal-arti…</l-m> toqba <l-m>tas-sorm…</l-m> organi eroġeni… Taqta’ qalbha u terġa’ tqiegħed <l-m>il-fuljett</l-m> mal-mazz u tibda miexja <l-m>bil-mod</l-m> minn biċċa xogħol għal oħra. Tpinġija diġitali: Madonna b’dirgħajha miftuħin u <l-m>d-drapp</l-m> ta’ ħwejjiġha jieħu xeħta ta’ vulva; skultura <l-m>tat-tafal:</l-m> pastizz <l-m>tal-irkotta;</l-m> installazzjoni: frak ta’ pastizz madwar xafra roża <l-m>tal-Gillette</l-m>. Skrin żgħir qed juri video (dawn normalment ma jogħġbuhiex): pastizz <l-m>tal-irkotta</l-m>, sausage roll <l-m>tal-Wudy</l-m> jidħol fejn hemm <l-m>l-irkotta</l-m>, imbagħad <l-m>il-pastizz</l-m> isir qassata u minnu joħroġ pastizz party-size, dlam, end credits, dlam, “storja ta’ pastizz” miktuba b’tipa mberfla (kienet qabdet <l-m>il-video</l-m> f’nofsu), pastizz <l-m>bil-ketchup</l-m> ħiereġ minnu, imbagħad joħroġ kavjar oranġjo minnu, u lura għall-Wudy… Tkemmex xufftejha, ma laqatha xejn, iktar għaġina milli vaġina.</p>
<p>Hi u ħierġa tinduna li qabżet biċċa, li kienet <l-m>fil-kuritur</l-m> bħallikieku miżjuda <l-m>fl-aħħar</l-m> minuta, kanvas dejjaq forsi pied imma għoli kważi <l-m>sas-saqaf</l-m>, ħafna minnu iswed u f’nofsu vulva — vulva proprja, impittra f’dettall immens <l-m>bis-suf</l-m> u kollox, imġebbda tokkupa forsi kwart <l-m>tal-kanvas</l-m>, kull sufa kannella daqqa ta’ pinzell, tista’ tara <l-m>ċ-ċapep</l-m> taż-żebgħa niexfa fejn tibda <l-m>d-daqqa</l-m>, <l-m>il-ġilda</l-m> roża <l-m>fil-kannella</l-m> li ssir roża jgħajjat kważi fuxa iktar ma tidħol ’il &nbsp;ġewwa, interrott b’xi ċapep ta’ żebgħa bajda, <l-m>ir-rifless</l-m> ta’ dawl fuq <l-m>l-umdu</l-m>. Anna Maria tiċċassa lejn <l-m>il-pittura</l-m>, <l-m>il-faldi</l-m> petali, <l-m>il-ġilda</l-m> satin, <l-m>is-suf</l-m> ġakketta <l-m>tal-mink</l-m>. (U tiegħi?) <l-m>Il-pittura</l-m> togħġobha, b’mod differenti <l-m>mill-akkwarelli</l-m> li <l-m>s-soltu</l-m> jogħġbuha. Tħares, imsaħħra, taħseb li <l-m>l-pittura</l-m> sabiħa għax <l-m>is-suġġett</l-m> sabiħ (u tiegħi?), iġibilha sudizzjoni <l-m>fis-sbuħija</l-m> u <l-m>s-serjetà</l-m> tiegħu. Ara <l-m>ż-żobb</l-m>, <l-m>iż-żobb</l-m> tan-nejk, taħseb hi, speċjalment żobb <l-m>l-eks</l-m>, <l-m>tan-nejk</l-m> bħal sidu. Imma ħabbitu xorta, <l-m>l-eks</l-m> tan-nejk <l-m>biż-żobb</l-m> tan-nejk tiegħu, anki wara li saret taf li kien qed jaqlibhielha <l-m>mas-sekonda</l-m> kuġina tiegħu, xorta ħabbitu, u <l-m>l-imħabba</l-m> li ħabbitu mingħajr ma nħabbet lura tant għejjietha u xorbitha li meta ħassru għamlet sena ma toħroġx <l-m>mid-dar</l-m> ħlief għax-xogħol, tilfet <l-m>id-deposit</l-m> tas-sala <l-m>tat-tieġ</l-m>, spiċċat trid tħallas <l-m>il-flett</l-m> waħidha, u nfexxet <l-m>fl-ikel</l-m>. (Tiegħi sabiħ bħal <l-m>tal-pittura</l-m>? Sabiħ daqs <l-m>tas-sekonda</l-m> kuġina?)</p>
<p class="break"><span class="initial"><span class="dropcap drop-T">T</span>asal</span> <l-m>id-dar</l-m>, tinża’ <l-m>l-ġlekk</l-m>, u tidħol <l-m>fil-kamra</l-m> tal-banju, tinża’ <l-m>l-qalziet</l-m>, attenta li ma titniggiżx <l-m>bil-labra</l-m> tas-sarwan, tinża’ <l-m>l-qalziet</l-m> ta’ taħt ftit imdennes, kieku tarah ommha tagħtiha puplesija, taqbad <l-m>il-mera</l-m> li tkabbar, dik li kultant tuża biex tnittef ħuġbejha u <l-m>s-suf</l-m> li jisponta minn geddumha qisu nesa li hi, <l-m>fil-fatt</l-m>, mara, tpoġġi <l-m>mal-art</l-m> fuq <l-m>it-tapit</l-m>, sormha barra, riġlejha milwijin, <l-m>bil-mera</l-m> bejn saqajha tipponta lejn għoxxha. Suf. Ħafna suf. U riħa <l-m>t’għaraq</l-m>, bewl u miżża wara ġurnata maqful ġo qalziet xpakkat <l-m>tal-polyester</l-m>.</p>
<p>Imbagħad ferrqet ftit <l-m>is-suf</l-m>, biex jidhru <l-m>l-faldi</l-m> ta’ ġewwa, mhux tant petali bħal <l-m>tal-pittura</l-m>, iktar widnejn <l-m>l-iljunfant</l-m>, <l-m>tal-lemin</l-m> itwal u iktar imlaħħma qisha lsien qed jgħajjibha. U iktar ’il &nbsp;ġewwa <l-m>l-ġilda</l-m> roża fuxa, kemm kemm umda qisha nfurrata <l-m>bil-bugħeriewen</l-m>. Fuq <l-m>il-fuxa</l-m> tikka żgħira kannella — nemxa! Żgħira, lixxa, xi mkien <l-m>fil-periferija</l-m> bejn <l-m>l-estern</l-m> u <l-m>l-intern</l-m>. Tiftakar li <l-m>l-eks</l-m> kien iħobb jinkiha, jgħajtilha <l-m>l-Ingliża</l-m>, għax ġisimha mimli bihom, wiċċha wkoll, imma tiddubita li qatt induna b’din <l-m>in-nemxa</l-m> partikolari. Tħoss ftit diqa. Le, tagħha mhux sabiħ bħal <l-m>tal-pittura</l-m>. Ma misshiex marret miegħu qabel iżżewġu. Missha marret miegħu iktar drabi anki meta ma kellhiex aptit ħalli ma jkollux għalfejn imur <l-m>mas-sek </l-m>— Aaaaa!</p>
<p>Taqbeż pied minn fuq <l-m>it-tapit</l-m>, u tinżel b’tisbita li kważi tfekkilha <l-m>l-ossu</l-m> sagru. Għax waqt li qed tgħarrex għal iktar nemex, tara ħaġa tfiġġ minn ġo fiha, u din <l-m>il-ħaġa</l-m> kienet tiċċaqlaq, għax bħalma ħarġet, f’tebqa <l-m>t’għajn</l-m> reġgħet daħlet.</p>
<p>Terġa’ tfettaħ riġlejha, issa qalbha tħabbat tant li tħoss ġisimha joqmos <l-m>mar-ritmu</l-m> mgħaġġel <l-m>tad-demm</l-m> iħabbat <l-m>ġol-arterji</l-m> waqt li qed tofroq u tgħawwar ’il &nbsp;ġewwa bi swaba’ jitriegħdu. Ratha, żgur ratha, ma kinitx qed timmaġina, xi ħaġa rqiqa u tawwalija, żgħira daqs <l-m>is-suba</l-m>’ <l-m>ż-żgħir</l-m>, kulur ħadrani, xi insett żgur insett u marelli kif spiċċa hemm ġew, jekk mhux xi marda, żgur xi marda, xi STD li bambalhielha dak <l-m>il-galantom</l-m> wara li mar ma’ dik <l-m>il-jaqq</l-m>, ma sabx ma’ min mar ukoll, imma forsi xi marda li blajt <l-m>mis-seat</l-m> tal-loki ta’ San Ġakbu — </p>
<p>Ħsadtek?</p>
<p>Reġgħet qomsot. Sinjorina, ibqa’ ċerta li iktar jien qed nibża’ minnek mili int tibża’ minni.</p>
<p>Qamet bilwieqfa bħal biex taħrab, sakemm moħħha pproċessa li <l-m>l-leħen</l-m>, għalkemm instema’ qisu ġej <l-m>mill-ispazju</l-m>, kien <l-m>fil-fatt</l-m> ġej minn ġewwa fiha, u għalhekk biex taħrab minnu kellha b’xi mod taħrab minnha nnifisha, u terġa’ tpoġġi <l-m>fl-istess</l-m> pożizzjoni li kienet qabel, issa riġlejha jitriegħdu, m’għandhiex kontroll fuqhom, irkupptejha kultant jaħbtu ma’ xulxin, <l-m>mal-ħajt</l-m>, u <l-m>mal-art</l-m>, għajnejha fissi fuq <l-m>il-mera</l-m>, taħtaf papoċċa <l-m>tas-sodda</l-m>, u bi sforz jirnexxilha tlaqlaq, <l-m>x’int</l-m>?</p>
<p>Wara ftit sekondi ta’ silenzju, jerġa’ jinstema’ <l-m>l-leħen</l-m>. Għedt xi ħaġa? M’iniex nisma’ minn hawn ġew. Erġa’<span class="pullsemi">.</span></p>
<p><l-m>X’int</l-m>? Reġgħet bilkemm instemgħet. <l-m>X’INT</l-m>? Issa toħroġ bi twerżiqa li taħsad lilha stess.</p>
<p>Joħroġ ħoss, li għall-bidu taħsbu tqaħqiħa, imbagħad tirrealizza li kienet daħqa.</p>
<p><l-m>X’jien</l-m>? Tajba din. Se nibdew <l-m>bil-mistoqsijiet</l-m> tqal <l-m>mill-ewwel</l-m> qisu. Ismagħni ftit. Ħa noħroġ, ħalli nitkellmu sew, għax bilkemm qed nisimgħek minn hawn ġew. Ma rridx bużullotti, nerġa’ ngħidlek li jekk int qed tibża’ minni, jien qed nibża’ iktar. Ma rridlekx deni u mhux se nweġġgħek.</p>
<p>U tgħidlu, orrajt, oħroġ. Tneħħi <l-m>l-papoċċa</l-m> minn idha imma żżommha <l-m>fil-qrib</l-m> għal li jista’ jkun, għajnejha fissi fuq <l-m>il-mera</l-m>, <l-m>s’issa</l-m> xejn, <l-m>s’issa</l-m> l-għoxx biss, u wara ftit sekondi tara <l-m>l-istess</l-m> ħaġa li rat qabel. Qed tara kif ma kinitx qed tiġġennen. Ħaġa ħadranija fiha forsi daqs werqa nagħniegħa, imma <l-m>fil-quċċata</l-m> ħaġa sewda. Żomm — il-ħaġa sewda hija ras, <l-m>l-iswed</l-m> huwa xagħar u forsi xi suf ta’ daqna, <l-m>l-aħdar</l-m> huwa lbies. <l-m>Ir-ras</l-m> għandha wiċċ, <l-m>il-wiċċ</l-m> għandu għajnejn, <l-m>l-għajnejn</l-m> donnhom qed iħarsu lejn <l-m>il-mera</l-m>, fejn tassumi li hu kien qed jara xi parti minnha. Anna Maria tpeċpeċ għajnejha, tipprova tagħmel sens minn dan li qed jidher <l-m>fir-rifless</l-m> tal-mera li tkabbar, driegħ iżomm ma’ falda u <l-m>l-ieħor</l-m> mal-oħra, u għalkemm diffiċli tagħraf xbieha f’dan iċ-ċokon, tinduna li din <l-m>ix-xbieha</l-m>, din <l-m>il-ħaġa</l-m>, ratha qabel, ratu qabel, fi tfulitha fuq kartolina <l-m>fil-vetrina</l-m> tan-nanna, fuq xi skrin <l-m>tat-televixin</l-m>, iktar u iktar f’dawn <l-m>l-aħħar</l-m> xhur minħabba <l-m>l-gwerra</l-m>. Int Gaddafi?</p>
<p>Jien hu.</p>
<p><l-m>X’inhu</l-m> jiġri, tistaqsi Anna Maria, iktar lilha nnifisha milli lilu.</p>
<p>Nista’ nimmaġina li ħadt qatgħa Anna Maria, jekk tippermettili nsejjaħlek b’ismek. Għandek raġun tistaqsi. Dan arranġament temporanju, ftit mistrieħ, dak kollox.</p>
<p>Kif spiċċa ġo fiha Gaddafi? Kif Gaddafi sar daqshekk ċkejken? Għax veru li hi dejjem ratu fuq <l-m>it-televixin</l-m> jew f’xi stampa, imma kienet ċerta li <l-m>fil-verità</l-m> kien raġel ta’ daqs normali, mhux qisu figurin. Kemm ilu ġo fiha? Kif se tneħħih? Anna Maria tħoss li moħħha qatt ma kien mirkub b’tant ħsibijiet, u kulma joħroġ minn ħalqha huwa — kif?</p>
<p>Ċert li għandek elf mistoqsija, Anna Maria. Kollox jasal waqtu. Jaħasra, kieku ma ħriġtx dik <l-m>il-mera</l-m> ma kontx tinduna bija, imma issa hawn qegħdin. U forsi mnalla. Ħaġa waħda ħa ngħidlek — il-pjan tiegħi hu li nroddulek lura elf darba, inħallsek <l-m>il-kera</l-m>, ejja npoġġuha hekk.</p>
<p>Tħallasni? Tirrealizza li tinstema’ mbaħanħa, qisu <l-m>l-kliem</l-m> li qed jgħid tqil wisq biex tifhmu.</p>
<p><l-m>X’taħseb</l-m>, Anna Maria, jekk nistrieħu daqsxejn, u nkomplu nitkellmu għada. Tidher għajjiena.</p>
<p>Jien ma rridx inkwiet, tixtieq tgħidlu, issa li moħħha beda jirreġistra xi ftit <l-m>l-assurdità</l-m> tas-sitwazzjoni. Għax <l-m>x’jista</l-m>’ jġib miegħu dan <l-m>it-tali</l-m>, jekk mhux salt inkwiet milli hemm f’pajjiżu?</p>

<p>Imma sakemm <l-m>il-kliem</l-m> jasal f’ħalqha tisimgħu jsellmilha, ħallejtek għalissa, <l-m>il-lejl</l-m> it-tajjeb. U baħħ, f’tebqa <l-m>t’għajn</l-m>, filli hemm filli le. Anna Maria baqgħet bilqiegħda hemm għal ftit minuti, sormha barra fuq <l-m>it-tapit</l-m>, tiċċassa <l-m>fil-mera</l-m>, taħseb, <l-m>x’se</l-m> tagħmel? Tmur <l-m>l-isptar</l-m>? U jekk jitfgħuha frankuni? Imma qal li se jħallasni, tajjeb kieku. Qed niġġennen? Din marda? Imma marda <l-m>tal-moħħ</l-m>? Jew STD? Jew vera? Imma jekk vera, li għandha lil Gaddafi ġo fiha, hija aħjar jew agħar milli kieku għandha marda?</p>
<p>Wara ftit tqum minn <l-m>mal-art</l-m>, tilbes <l-m>il-piġama</l-m> u tidħol <l-m>fis-sodda</l-m>. Tħossha mkissra, kemm ġisimha u kemm moħħha, u ma ddumx ma tmur għajnha biha.</p>
<p class="break"><span class="initial"><span class="dropcap drop-T">T</span>qum</span> u jgħaddu ftit sekondi sa ma moħħha jfakkarha <l-m>fl-episodju</l-m> tal-lejl ta’ qabel, u xħin tiftakar, tħoss nostalġija għal dawk <l-m>il-ftit</l-m> sekondi fejn kienet għadha ma ftakritx, imbagħad farka tama li jaf kienet ħolma stramba, imma <l-m>fil-fond</l-m> ta’ qalbha taf li le, ma kinitx ħolma stramba, għax <l-m>il-ħolm</l-m> tagħha jkun fjakk u kwotidjan daqs <l-m>il-biċċa</l-m> l-kbira ta’ ħajjitha.</p>
<p><l-m>Fil-kamra</l-m> tal-banju ssib <l-m>il-mera</l-m> għadha <l-m>mal-art</l-m>, u tpoġġiha f’postha maġenb <l-m>is-sink</l-m>. Illum taqbeż <l-m>il-kafè</l-m> u <l-m>l-krustini</l-m> għax m’għandhiex aptit, u taf għala m’għandhiex aptit, tidħol tinħasel, waqt li qed taħsel ġisimha taħseb fuq <l-m>x’hemm</l-m> ġo fiha, u togħrok <l-m>is-sapun</l-m> sew ma’ kullimkien iktar <l-m>mis-soltu</l-m>. Tilbes, timxi <l-m>sal-pjazza</l-m>, titla’ fuq <l-m>tal-linja</l-m>, tinżel <l-m>il-venda</l-m>, timxiha <l-m>sal-ħanut</l-m>, ittella’ <l-m>x-shutter</l-m>, tagħti kinsa, tiftaħ <l-m>il-cash</l-m>, tiftaħ <l-m>il-bieb</l-m> u ddawwar <l-m>is-sinjal</l-m> minn magħluq għal miftuħ. Ħolma, mhix ħolma. Għandha marda, m’għandhiex marda, <l-m>x’marda</l-m>? Marida minn moħħha, le mhix marida minn moħħha, mhux b’dak <l-m>il-mod</l-m>. Tmur <l-m>l-isptar</l-m>, aħjar ma tmurx. Jidħol raġel — mhux <l-m>l-ewwel</l-m> darba li ġie <l-m>l-ħanut </l-m>— illum ma’ ġuvni m’għandux iktar minn tmintax, tassumi li ibnu għax jixbhu — il-faqma, tpenġija simili <l-m>mal-għonq</l-m>, <l-m>il-mod</l-m> kif jimxu sidirhom ippuppat u dirgħajhom ’il &nbsp;barra. Imorru dritt għall-istand <l-m>tal-ingravati</l-m> tal-offerta, wesgħin u b’disinji kaotiċi. <l-m>Il-missier</l-m> jaħtaf <l-m>l-ewwel</l-m> tnejn li jiġu għal idejh u jgħaddihom <l-m>lit-tifel</l-m>, li jlibbes waħda lil missieru mbagħad jilbes hu, <l-m>il-missier</l-m> jagħti daqqa <l-m>t’għajn</l-m> fil-mera u jgħidlu, kemm aħna sbieħ <l-m>bil-vavalor</l-m>. U tqattagħha hekk <l-m>l-għodwa</l-m>, tbigħ <l-m>l-ingravati</l-m>. Ċerta li <l-m>s-sinjura</l-m> għandha maħżen mimli bihom, dawn <l-m>l-ingravajjet</l-m> ta’ żmien żemżem. Bejn tranżazzjoni u oħra moħħha jerġa’ jintrikeb <l-m>mill-ħsibijiet </l-m>— tgħid ’l &nbsp;ommha, ma tgħidx ’l &nbsp;ommha, lil min tista’ tgħid? Tgħid <l-m>lis-sinjura </l-m>— le, <l-m>lis-sinjura</l-m> żgur li le, jekk għandha tgħid lil xi ħadd tgħid ’l &nbsp;ommha, avolja… Jidħol raġel xiħ u tbigħ ingravata u ġlekk. Tipprova tbigħlu <l-m>l-qalziet</l-m> miegħu u ma jirnexxilhiex, anzi taqla’ ħarsa. <l-m>Is-sinjura</l-m> se tagħmel għaliha għax farrdet libsa. Igergrilha <l-m>l-istonku</l-m>, jiddispjaċiha li ma kielet xejn qabel ħarġet, u tiftakar għaliex ma kielet xejn, <l-m>x’għandi</l-m>, <l-m>x’inhu</l-m> jiġri, għaliex? Jitfaċċa <l-m>l-avukat </l-m>— id-dottore! Anna Maria ġenwinament kuntenta li tarah, imbagħad b’ton drammatiku qisha għadha kif ġrat <l-m>l-akbar</l-m> traġedja, marelli rġajt insejtha, dottore? Hu jtektek fuq <l-m>il-BlackBerry</l-m>, jinjoraha, imur direttament lejn <l-m>l-istand</l-m> tal-ingravati ftit iktar fini, jgħidilha, ejja, Lily, u tqabbillu waħda dejqa lewn demm <l-m>il-barri</l-m>, turihielu, jaqla’ għajnejh kemm kemm minn fuq <l-m>il-BlackBerry</l-m>, jegħmżilha, tgħollilu <l-m>l-kullar</l-m> tal-qmis u tlibbishielu, m’hawnx għalik sweet. Hu u ħiereġ igerger kemm m’għandux aptit jaħdem illum, aħjar qiegħed Kemmuna jixxemmex — anki jien imma <l-m>x’tagħmel</l-m>, dottore? Kollox irid ikun. Sewwa qed tgħid, Lily, sewwa qed tgħid.</p>
<p>Tgħaddi <l-m>l-għodwa</l-m>, Anna Maria tagħlaq <l-m>il-ħanut</l-m>, tixtri ftira, tmur tikolha <l-m>l-Barrakka</l-m>, tarmi kważi nofsha għax tħossha mdardra, titla’ San Ġakbu tuża <l-m>t-tojlit</l-m>, xħin toħroġ <l-m>mil-latrina</l-m> tara <l-m>d-daħla</l-m> għall-wirja, dawk <l-m>l-ittri</l-m> jixegħlu, u timtela dwejjaq u ftit rabja, bħallikieku <l-m>l-għajb</l-m> li qed iġġarrab tort <l-m>tal-wirja</l-m>. Terġa’ tiftaħ <l-m>il-ħanut</l-m>, <l-m>il-waranofsinharijiet</l-m> ibsin għax jgħaddu iktar <l-m>bil-mod</l-m>. Inqas nies. Iktar ħin għall-ħsieb. Gaddafi ġo fiha. <l-m>X’ġenn</l-m>. Tagħlaq għajnejha u tiffoka, tiffoka <l-m>s-sensi</l-m> kollha tagħha hemm isfel, tara tħossx xi ħaġa, xi ħaġa titħarrek. Xejn. Ma tħoss xejn. M’hemm xejn. Isserraħ ftit rasha li forsi qed tiġġennen. Iċċempel ’l &nbsp;ommha, u wara <l-m>s-soltu</l-m> kif intijiet u mhux ħażinijiet: ma, tiftakar <l-m>in-Nanna</l-m> Mer kellha kartolina <l-m>fil-vetrina </l-m>— eh, ta’ Mintoff — le mhux <l-m>l-inkwatru</l-m>, kartolina kienet isserraħ <l-m>mat-tazzi</l-m> tal-butir, naħseb ritratt ta’ Gaddafi liebes ta’ suldat — eh ija, għandu jkun kellha xi ritratt — eh, ma, dak minn fejn inqala’? — Jien naf, <l-m>mid-deżert</l-m> jgħidu, għandu jkun — le, le, <l-m>ir-ritratt</l-m>, ma, mhux hu, minn fejn ġabitu <l-m>n-nanna </l-m>— mhux <l-m>in-nannu</l-m> tgħid, tahulu xi ħadd <l-m>il-każin</l-m>, u dan <l-m>x’tak</l-m> għar-ritratt ta’ dak illum? Dak <l-m>il-ħin</l-m> tgħaddi <l-m>s-sinjura</l-m>, saret tħobb tagħmilhom dawn <l-m>is-surprise</l-m> visits, tant tħobb tagħmilhom li Anna Maria saret tistenniehom. Tistaqsiha <l-m>x’biegħet</l-m>, tgerger li <l-m>n-nies</l-m> m’għadhomx jafu jilbsu u <l-m>l-qorti</l-m> jmissha tinforza <l-m>d-dress</l-m> code b’aktar serjetà, li meta kienet tkun hi <l-m>fil-ħanut</l-m> kienet tbattlu f’ġimgħa, u Anna Maria tkun trid tgħidilha li <l-m>n-nies</l-m> li jafu jilbsu ma jixtrux <l-m>l-ilbiesi</l-m> mingħand <l-m>il-Power</l-m> Suit. <l-m>Is-sinjura</l-m> tirrakkuntalha li nhar <l-m>il-Ħadd</l-m> ħarġu <l-m>bid-dgħajsa</l-m> u raw par dniefel. Ħelwin ma ngħidlekx kemm, Ann Marie, għamlu kwarta jaqbżu maġenb <l-m>il-boat</l-m>, imbagħad Marija Santa wieħed minnhom niżel taħt <l-m>il-boat</l-m> u daħal dritt għal <l-m>ġol-iskrun</l-m>! Lanqas kont naf li jkollhom <l-m>id-demm</l-m>! U <l-m>l-iskrun</l-m> tgħidx <l-m>x’daqqa</l-m> ħa. Ma ngħidlekx xi spiża blajna. Ma kienx denfil, imbasta jgħidu li intelliġenti ħafna!</p>
<p>Anna Maria tagħmel <l-m>l-espressjonijiet</l-m> u <l-m>l-ħsejjes</l-m> li tkun qed tistenna <l-m>s-sinjura</l-m>, imma qajla jqanqluha <l-m>d-dniefel</l-m>, <l-m>il-boat</l-m>, u <l-m>l-iskrun</l-m>, u <l-m>s-sinjura</l-m> tinduna. Kemm inti <l-m>bil-geddum</l-m> illum, xi nqalagħlek? Jaqaw qed taħseb fuq dak <l-m>il-maħmuġ</l-m>? Għadu <l-m>mal-kuġina</l-m> jew? Dawk iridu jitolbu <l-m>l-permess</l-m> ’<l-m>il-Papa</l-m> biex jiżżewġu, issa tara.</p>
<p>Anna Maria timmaġina <l-m>l-Papa</l-m> b’lista twila ta’ koppji minn madwar <l-m>id-dinja</l-m>, jiddeċiedi <l-m>x’inhu</l-m> inċest u <l-m>x’mhux</l-m>. Sekonda kuġina, tikkoreġiha, u ma nafx, m’għadnix inkellmu. Din <l-m>il-konverżazzjoni</l-m> tirrepeti ruħha <l-m>tal-inqas</l-m> darba <l-m>fil-ġimgħa</l-m>. Huwa <l-m>l-uniku</l-m> dettall <l-m>mill-ħajja</l-m> ta’ Anna Maria li <l-m>s-sinjura</l-m> tiftakar u tagħmel mezz biex tistaqsi dwaru, anki jekk, jew forsi għax, tkun qed tiftaħ ferita.</p>
<p>Hi u ħierġa jidħol <l-m>l-avukat</l-m>, <l-m>is-sinjura</l-m> tinħall, Francisss, jitbewsu fuq <l-m>il-ħaddejn</l-m>. <l-m>L-avukat</l-m> iżomm <l-m>l-ingravata</l-m> mkebba bebbuxu f’idejh, u jpoġġiha f’idejn Anna Maria, li terġa’ ddendilha <l-m>mal-oħrajn</l-m>. Jgħid <l-m>lis-sinjura</l-m> li rebaħ xi kawża importanti, tgħidlu li <l-m>l-ebda</l-m> avukat ieħor ma kien jirbaħha, Anna Maria ċerta li <l-m>s-sinjura</l-m> jaqgħalha għal <l-m>dal-avukat</l-m>, imbasta — dak <l-m>il-ħin</l-m> jinstema’ tvenvin li jriegħed <l-m>il-ħanut</l-m>, <l-m>it-tlieta</l-m> li huma jieqfu jitkellmu, u <l-m>l-avukat</l-m>, li kien <l-m>l-iktar</l-m> wieħed qrib <l-m>il-bieb</l-m>, joħroġ jittawwal, iħares lejn <l-m>is-sema</l-m>, ajruplan <l-m>tal-gwerra</l-m>, tnejn, tlieta. <l-m>Is-sinjura</l-m> tistaqsih humiex Ingliżi. Ma nafx, jgħidilha, naħseb Franċiżi. Huma min huma, Francis, jalla jordmuh illum qabel għada. <l-m>L-avukat</l-m> jibda miexi lejn <l-m>il-bieb</l-m> imbagħad jgħidilha, sakemm ma jerġax isalvah Karmenu! <l-m>Is-sinjura</l-m> tonfoħ b’mod drammatiku, uff jaqq, Francis, issemmihulix! <l-m>L-avukat</l-m> jisserja. Gaddafi kien tah rigal sabiħ <l-m>lill-KMB</l-m> talli salvah dik <l-m>id-darba</l-m>, tafha din, Gladys? Eħe, Francis? Mela <l-m>x’inhu</l-m>, kien tah ġemel. <l-m>Is-sinjura</l-m> u Anna Maria jiċċassaw lejh. Anna Maria ma tafx biex ħiereġ <l-m>l-avukat</l-m>, imma tridu jitlaq ħalli titlaq <l-m>is-sinjura</l-m> wkoll. Mela, <l-m>il-KMB</l-m> mar Tripli u ġie lura Malta b’ġemel, u Mintoff beda jistaqsih fuq <l-m>il-ġemel</l-m>, bħal <l-m>x’razza</l-m> hu, <l-m>x’jiekol</l-m>, xi jkollu bżonn, u <l-m>l-KMB</l-m> ma kien jaf xejn. Mintoff qabżitlu. Qallu, iwa mela xejn ma taf, Karm?! Għall-inqas taf hux mara jew ragel <l-m>dal-ġemel</l-m>? <l-m>Il-KMB</l-m> ferħan ferħan qallu, iva, Dumink — mara! Għax meta kont għaddej <l-m>fit-toroq</l-m> ta’ Tripli fuq <l-m>il-ġemel</l-m> smajt <l-m>in-nies</l-m> jgħidu, ara <l-m>x’għoxx</l-m> dak!</p>
<p>Anna Maria titbissem ftit għax m’għandhiex moħħ ċajt, u KMB idea vaga biss għandha tiegħu.</p>
<p><l-m>Is-sinjura</l-m> togħxa, <l-m>id-daħq</l-m> ħiereġ minn ħalqha u mneħirha, <l-m>l-avukat</l-m> jitlaq, <l-m>is-sinjura</l-m> titlaq ftit warajh, għadha tidħaq, skont Anna Maria qisha <l-m>l-belha</l-m>.</p>
<p class="break"><span class="initial"><span class="dropcap drop-M">M</span>eta</span> tasal <l-m>id-dar</l-m>, issib kaxxa kbira <l-m>tal-kartun</l-m> timblokka <l-m>l-bieb</l-m> tal-flett. Tagħmel sekonda jew tnejn tħares lejha, imbagħad tiġġebbed biex tiftaħ <l-m>il-bieb</l-m> u tipprova timbuttaha ’l &nbsp;ġewwa <l-m>bl-irkoppa</l-m> u <l-m>l-pexxul</l-m> imma bilkemm titħarrek, allura tqiegħed <l-m>il-basket</l-m> fuq <l-m>il-kaxxa</l-m> u timbotta ’l &nbsp;ġewwa b’kemm għandha saħħa f’dirgħajha. Tittama li ma raha ħadd <l-m>mill-blokk</l-m> dil-kaxxa. Tagħlaq <l-m>il-bieb</l-m>, tispezzjona <l-m>l-ħames</l-m> uċuħ tagħha, magħluqin <l-m>bit-tejp</l-m>, u ma tara <l-m>l-ebda</l-m> marka. <l-m>X’jista</l-m>’ fiha?</p>
<p>Armi.</p>
<p>Pistoli, hand grenades, machine guns.</p>
<p>Bomba — pumm — toqtol lilu, toqtol lilha.</p>
<p>Katavru.</p>
<p>Ommha, imqattgħa biċċiet.</p>
<p>Libjan ħaj, lest biex iħebb għaliha b’sikkina kif tiftaħlu.</p>
<p>Iftaħha, <l-m>x’int</l-m> tistenna? Ma kellhiex dubju li <l-m>l-wasla</l-m> tal-kaxxa kellha <l-m>x’taqsam</l-m> mal-inkontru <l-m>tal-lejl</l-m> ta’ qabel, u għalhekk kienet qed tistenna li se jkun hemm xi intervent mingħandu. Imma xorta tieħu qatgħa. U forsi għax iħossha taqbeż, u <l-m>l-polz</l-m> tad-demm iħabbat jgħaġġel <l-m>ġol-arterji</l-m> tal-utru, iserrħilha rasha. Ikel kulma fiha, affarijiet żgħar, kemm inkun iktar komdu, inkunu iktar komdi. Hi ġġib sikkina <l-m>mill-kċina</l-m>, tqatta’ <l-m>t-tejp</l-m> u tiftaħ — </p>
<p><l-m>Il-kaxxa</l-m> mimlija sa ruħ ommha. <l-m>Fil-wiċċ</l-m> speċi ta’ qoffa mimlija ħaxix — xi tliet tipi differenti ta’ tadam, bżar, felfel… poġġihom <l-m>fil-friġġ</l-m>. Kaxxa <l-m>tal-kartun</l-m> mimlija kaxxi żgħar <l-m>tal-ħadid</l-m> issiġillati imma b’xi mod xorta jrejħu <l-m>bil-ħwawar</l-m> ta’ ġo fihom. Borma kbira, bilkemm tiflaħ terfagħha — ah, dik <l-m>l-iktar</l-m> li kont qed nistenna, naqra stuffat tajjeb. Tqandilha għal fuq <l-m>il-wiċċ</l-m> tal-kċina, jgħidilha ssaħħan ftit, u tkessaħ li jifdal. Xi jfuħ, tgħidlu. Vera xammitu jfuħ. U żġur li jfuħ, iweġibha, miegħi tiekol sew, issa tara, <l-m>il-ħbieb</l-m> tiegħi jmorru tajjeb. Suppost hemm xi ħaġa oħra. <l-m>Fil-qiegħ</l-m> tal-kaxxa, kaxxa oħra, din bajda, kbira imma mhux fonda. <l-m>X’inhi</l-m>? tistaqsi. Iftaħ ħa tara. Tneħħi <l-m>l-għatu</l-m>, u taħt saff karta strazza bajda ssib libsa, bħalma tilbes għax-xogħol, ġlekk u qalziet bluni, imma bla dubju ħafna iktar fini minn dawk li kienet sellfitha <l-m>s-sinjura</l-m>. Tipprova <l-m>l-ġlekk</l-m>, tmur quddiem <l-m>il-mera</l-m>, iddur ’l &nbsp;hawn, iddur ’l &nbsp;hemm, <l-m>il-materjal</l-m> ħafif, sajfi, imma xorta ġlekk pulit, <l-m>il-qatgħa</l-m> kif suppost, għal mument tħossha kważi attraenti. Tgħidlu, xi ngħidlek? Ibżax, jgħidilha, vera li mhux sħana daqs <l-m>il-Libja</l-m>, imma ma nafx kif tiflaħ dawk <l-m>il-ħwejjeġ</l-m> tal-plastik. Imma issa ejja nieklu, u kif jismagħha ċċekċek <l-m>is-siġġijiet</l-m> u <l-m>l-platti</l-m> jgħajjat, le, <l-m>mal-art</l-m> fuq <l-m>it-tapit</l-m>!</p>
<p>Tiftakar li darba xi ħadd kien qalilha li <l-m>l-Għarab</l-m> jieklu <l-m>mal-art</l-m> mingħajr frieket u skieken, u li jkakku ġo tobqa u ma jużawx karta <l-m>tal-loki</l-m>, li <l-m>l-irġiel</l-m> ikollhom iktar minn mara waħda u moħħhom biex jaħxu. Nippreferi niekol fuq <l-m>il-mejda</l-m>, tgħidlu. Fuq <l-m>it-tapit</l-m>, jirrepeti, u tħoss li m’għandhiex għażla, tiftaħ dvalja fuq <l-m>it-tapit</l-m> għax ma tridx tħammġu. Imbagħad tiskuża ruħha, tidħol f’kamritha u tagħlaq <l-m>il-bieb</l-m> qisu <l-m>l-istranġier</l-m> ġewwa darha ma kienx qiegħed ġo fiha, tinża’ <l-m>l-qalziet</l-m> tax-xogħol, tinża’ <l-m>l-qalziet</l-m> ta’ taħt, tilbes dublett biċ-ċinta <l-m>tal-lasktu</l-m>, kemm kemm jgħattilha rkupptejha. Terġa’ lura <l-m>fil-kċina</l-m>, <l-m>il-borma</l-m> issa saħnet sew, toħodha fuq <l-m>id-dvalja</l-m> mal-art, tpoġġi <l-m>mal-art</l-m>, titfettaħ, tħoss tagħrixa żgħira hu u joħroġ, u jimxi <l-m>bil-mod</l-m> sakemm ipoġġi <l-m>mal-art</l-m> hu wkoll faċċata tagħha. Mingħajr <l-m>il-mera</l-m> li tkabbar kien jerġa’ iċken, għajnejha bilkemm setgħu jiffukaw fuqu.</p>
<p>Ejja ħa nieklu, jerġa’ jgħidilha. Int qisek waħda minn ta’ ġewwa issa, u la jgħaddi kollox, naraw <l-m>x’nagħmlu</l-m> biex tidħol jerġa’ iktar ’il &nbsp;ġewwa. Hux inti m’intix miżżewġa?</p>
<p>Le. Wiċċha jiħmar ftit, <l-m>il-mistoqsija</l-m> tħossha wisq intima.</p>
<p>Kul, jgħidilha, tiddejjaq xejn, kul. Ċarrat biċċa ħobż, hekk, u tella’ naqra laħam u zalza.</p>
<p>Tagħmel kif qalilha. Biċċa ħobż ażżmu, biċċa laħam tidher tarija f’zalza magħquda kannella. Ħaruf? tistaqsih.</p>
<p>Le, ġemel.</p>
<p>U, forsi għax jara għajnejha jitberrqu u idha terġa’ lura kemm kemm lejn <l-m>il-borma</l-m>, kompla bi ħjiel ta’ nervi f’leħnu. <l-m>L-annimali</l-m> li ma jgħixux <l-m>fl-Ewropa</l-m> jittieklu wkoll tafx, u jekk għandkom <l-m>l-istonku</l-m> tieklu ħanżir, ma nafx għala titqażżuh <l-m>il-ġemel</l-m>. Tiekol ta’ jdejha, wiċċha jirrilassa, tgħidlu li tajjeb.</p>
<p>Hux, kemm hu tajjeb? Togħma ta’ tiġieġ? Għax hekk kien qalli Tony Blair. Jidħaq ftit u jgħid xi ħaġa <l-m>bl-Għarbi</l-m> li ma tifhimx.</p>
<p>Wara ftit tarah jaqta’ biċċa ħobż ażżmu hu wkoll, kważi kbira daqsu, ibillha <l-m>fl-istuffat</l-m>, imbagħad ftit wara tisparixxi, għajnejha jitwerrċu <l-m>bl-isforz</l-m>. Mhix imdorrija tifli f’dan iċ-ċokon immens, ħlief xi tikketta <l-m>tal-ħwejjeġ</l-m> jew <l-m>in-numri</l-m> fuq <l-m>l-irċevuti</l-m>.</p>
<p>Kul, jerġa’ jgħidilha, bejn gidma u oħra. Kul, kif tispiċċa jġibuli borma oħra.</p>
<p>U huma u jlaqqtu <l-m>l-borma</l-m> fil-kwiet, jgħidilha kemm hi antipatka dik <l-m>il-mara</l-m> li taħdem magħha.</p>
<p>Dik <l-m>is-sinjura</l-m>, <l-m>il-ħanut</l-m> tagħha, tispjegalu. Għandha ħafna sinifiteti imma <l-m>l-bqija</l-m> mhix mara ħażina.</p>
<p>Hix mara ħażina jew le, jarah Alla, mhux int, jgħidilha, u jkompli jiekol u wara ftit ikompli, imma li hi antipatka, antipatka, u <l-m>l-ħajja</l-m> qasira, jekk tista’ tagħżel ma’ min tqattagħha, m’għandekx tqattagħha ma’ nies kollhom ħara.</p>
<p>Kultant… mhux dejjem tkun tista’ tagħżel, twieġeb u jgħaddilha minn moħħha li issa jaf jaħseb li qed tirreferi għalih, u forsi hekk kienet qed tagħmel, allura tkompli biex taparsi tiġbor ġieħha, mhux daqstant faċli nsib xogħol ieħor bħalissa, <l-m>il-flett</l-m> irrid inħallsu b’xi mod.</p>
<p><l-m>Il-flus</l-m> jiġu u jitilqu, nagħmlek sinjura daqsha għaxar darbiet, ħa tgħaddi <l-m>dil-burraxka</l-m>, jgħidilha, imbagħad ikompli jiekol, jixrob ftit ilma li ferrgħatlu f’bikkjerin, jgħidilha li dieħel jistrieħ, hi titfettaħ, tarah miexi lejha, tiddarras tarah se jidħol fiha allura tgħolli ħarsitha lejn <l-m>il-linfa</l-m>, u xħin terġa’ tħares ’l &nbsp;isfel wara ftit sekondi, ma tarahx hemm.</p>
<p>Tnaddaf u tiżbarazza, imbagħad tidħol torqod hi wkoll. Kollox ma’ kollox, taħseb qabel ma tmur għajnha biha, dan <l-m>l-arranġament</l-m> mhux skabruż daqskemm ħasbet li se jkun, u jekk vera se jagħtiha xi flus, jaf vallapena.</p>
<p class="break"><span class="initial"><span class="dropcap drop-L">L</span>-għada</span>, ftit wara li tiftaħ <l-m>il-ħanut</l-m>, tisma’ ħoss, li għal xi ħin assumiet kien ġej minn barra, sakemm tirrealizza li kien hu, qed jipprova jiġbdilha <l-m>l-attenzjoni</l-m>. Anna Maria, Anna Maria, Anna Maria, agħlaq <l-m>il-ħanut</l-m> ħa nkellmek. Inzerta ma kien hemm ħadd <l-m>fil-ħanut</l-m>, imma xorta, Kurunell, ma nistax naqbad u nagħlaq <l-m>il-ħanut</l-m> hekk, għadni niftaħ. Għedtlek agħlaq, u tagħlaq ikollha, iddawwar <l-m>is-sinjal</l-m> u ssakkar <l-m>il-bieb</l-m>. Xi trid?</p>
<p>Xi rrid? Kif m’intix liebsa <l-m>l-ħwejjeġ</l-m> li tajtek? Ma kienx hemm dubju li kien irrabjat.</p>
<p>Ħadt għalik? Ippruvat tieħdu <l-m>bil-ħlewwa</l-m>. Libsa pulita bħal dik, ma rridx nużaha għax-xogħol.</p>
<p>Għaliex taħseb li tajthielek? Biex tidher sabiħa? Taf <l-m>x’foga</l-m> hawn hawn ġew? <l-m>Dal-qalziet</l-m> minsuġ <l-m>mill-boroż</l-m> taż-żibel, naħlef!</p>
<p>Anna Maria tirrealizza li dik li taha kienet uniformi wkoll, mhux rigal per se. Għada nilbisha, ma bsartx li kelli nilbisha bilfors.</p>
<p>Tqatta’ <l-m>l-ġurnata</l-m> mħawda, bi ftit nervi, ħassitha li qalgħet għajta għalxejn, jekk riedha tilbisha missu għamilha iktar ċara. Meta tasal lura <l-m>d-dar</l-m>, ittella’ u tniżżel jekk tkellmux jew le. Imma tirbaħ <l-m>in-natura</l-m> servili tagħha, u tistaqsih jekk iridx li ssaħħanlu ftit <l-m>mill-istuffat</l-m> tal-ġurnata ta’ qabel.</p>
<p>Daqsxejn xakxuka għandi aptit, iweġibha minn ġo fiha.</p>
<p>Daqsxejn xiex?</p>
<p>Għedtlek daqsxejn xakxuka.</p>
<p>Dik xi tkun, Kurunell?</p>
<p>Ejja, ħa ngħidlek kif tagħmilha, ma fihiex għerf. Kollox għandek <l-m>fil-kaxxa</l-m> tal-bieraħ. Għandek xi borma baxxa? Hi u toħroġ <l-m>il-borma</l-m>, jordnalha tqatta’ basla rqiqa rqiqa rqiqa (irqaq! Irrid inħoss għajnejja jdemmgħu minn hawn ġew!), tisħaq <l-m>it-tewm</l-m>, tqatta’ <l-m>l-laħam</l-m> imqadded strixxi rqaq, tfellel <l-m>il-felfel</l-m>, tħokk <l-m>it-tadam</l-m> ġo skutella <l-m>bil-qoxra</l-m> u <l-m>l-meraq</l-m> b’kollox. Tqalli <l-m>fiż-żejt</l-m> taż-żebbuġa — il-basla, imbagħad <l-m>it-tewm</l-m> u <l-m>l-felfel</l-m>, <l-m>il-laħam</l-m> imqadded.</p>
<p>U għalkemm <l-m>l-ebda</l-m> minn dawn <l-m>l-istruzzjonijiet</l-m> ma jingħadu b’ton ta’ theddid, anzi jekk xejn jinstema’ burdata aħjar minn ta’ dalgħodu, Anna Maria tagħmel kollox li jgħidilha b’qalbha tħabbat u ftit rogħda f’idejha. Bħal meta tkun qed tagħmel xi ħaġa xi ftit delikata <l-m>fil-ħanut</l-m>, bħal tlibbes <l-m>il-manikin</l-m>, u jkun hemm <l-m>is-sinjura</l-m> tgħassilha, għid li <l-m>l-manikin</l-m> se jispiċċa sieq ’l &nbsp;hawn u sieq ’l &nbsp;hemm. Imma Gaddafi mhux <l-m>is-sinjura</l-m>. Gaddafi ma jagħtihiex <l-m>il-paga</l-m>. Għalkemm dik <l-m>il-libsa</l-m> li taha probabbli tiswa iktar minn xahrejn paga. Gaddafi qed jgħidu li mhux ħelu. Inqas ħelu <l-m>mis-sinjura</l-m>. Dakinhar stess hi u tiekol <l-m>il-ftira</l-m> fil-Barrakka semgħet żewġt irġiel jitkellmu. Wieħed qal kemm għamel ġid, <l-m>l-ieħor</l-m> qallu li aħdar u li jaħra b’sorm ħaddieħor. Hi marret fuq bank ieħor biex ma tismax.</p>
<p>Jinterrompilha <l-m>l-ħsibijiet</l-m>, forsi għax iħoss <l-m>l-ansjetà</l-m> tagħha, jistaqsiha jekk tafx issajjar, jekk ommha għallmithiex, ma jagħtihiex ċans twieġeb u jkompli jirrieċpa li <l-m>l-Maltin</l-m> suppost jafu jsajru għax <l-m>il-klima</l-m> u <l-m>l-ġeografija</l-m> favurihom, u jekk nesew kif isajru tort <l-m>tal-ħakkiem</l-m>, speċjalment <l-m>l-aħħar</l-m> wieħed. Kemm jieklu ħażin <l-m>l-Ingliżi</l-m>! semgħet jirbombja ġo fiha. Ibżax, kompla, issa qed ngħallmek jien. Mara trid tkun taf issajjar. Anki jekk taf tagħmel affarijiet oħra, anki jekk għandek min isajjarlek, importanti tkun taf tagħmel borma xakxuka.</p>
<p>Hi tkun se tgħidlu li <l-m>fil-fatt</l-m> taf issajjar, li tgħallmet m’għand ommha, kellha <l-m>l-home</l-m> economics għal ħames snin sħaħ u kien wieħed <l-m>mill-ftit</l-m> O-levels li ġabet. Li tħajret tmur tistudja għal koka <l-m>l-ITS</l-m> imma ommha u <l-m>l-kunjata</l-m> qalulha li mhux xogħol ta’ mara, għax ċertu ħaxix jitħassar dritt kif tmissu jekk tkun qiegħda bih. Jekk qed tgerfex u teċita ruħha kien minħabba fih. Imma ma tgħidlux.</p>
<p>Jgħidilha titfa’ mgħarfa sew ħwawar imħallta, ftit wara <l-m>t-tadam</l-m> maħkuk, tħalli kollox itektek. Waqt li qed tnaddaf jgħidilha li se joħroġ, u tgħidlu orrajt, imbagħad tirrealizza li waqt li hi bilwieqfa ma jistax joħroġ mingħajr <l-m>l-għajnuna</l-m> tagħha, u tpoġġi kokka. Jgħidilha, ilqagħni, leħnu jinstema’ iktar ċar għax qorob lejn barra, hi toħroġ <l-m>il-pala</l-m> t’idha, tagħmilha taħtha, u plopp — hemm hu, f’idha qisu ferħ ta’ qattus. Imbagħad jitlobha tressqu lejn <l-m>il-borma</l-m> ttektek hekk kif għadu <l-m>fil-pala</l-m> t’idha. Oj! Mhux daqsekk qrib! kważi jwerżaq, kif idha tasal maġenb <l-m>il-fwar</l-m> ħiereġ <l-m>mill-borma</l-m>. Tressaq idha lura, u tarah itawwal għonqu, jipponta mnieħru ’l &nbsp;fuq, tajjeb, tajjeb, jgħidilha, issa ħallih itektek daqsxejn. Hi tniżżlu fuq <l-m>it-tapit</l-m> fejn kielu <l-m>l-jum</l-m> ta’ qabel, tferragħlu bikkjerin ħalib li kienet sabet fi flixkun <l-m>tal-ħġieġ</l-m> xħin waslet <l-m>mix-xogħol</l-m>. Wara ftit jgħidilha taqbad mgħarfa <l-m>tal-għuda</l-m> u tagħmel nofs tużżana ħofor <l-m>fiz-zalza</l-m>, li <l-m>bil-mod</l-m> il-mod kienet qed tagħqad, u f’kull ħofra tofsoq bajda. Tagħmel dan, issa iktar kalma għax m’għadux ġo fiha, imbagħad tgħatti <l-m>l-borma</l-m>, tibda tipprepara <l-m>l-ħobż</l-m>, ftit imkatar <l-m>tal-idejn</l-m>. Anna Maria, mur ittawwal li ma jmurx jagħqad <l-m>l-isfar</l-m>, irid jibqa’ maħlul, ħalli jnixxi <l-m>fit-tadam</l-m>.</p>
<p>Waqt li tosservah jiekol, tinnota li jiekol ammont kbir, ikbar <l-m>mill-volum</l-m> ta’ ġismu, kien diġà kiel żewġ bajdiet u kien ħa jibda <l-m>t-tielet</l-m> waħda, ma tagħmilx sens, imma xejn minn dan ma jagħmel sens. Hi tidħlilha wkoll ’<l-m>ix-xakxuka</l-m>, issa fehmet li hija varjant <l-m>tal-barbuljata</l-m>, jew <l-m>il-barbuljata</l-m> varjant tagħha. Tippreferi <l-m>l-barbuljata</l-m>, <l-m>il-laħam</l-m> imqadded ma jdoqqilhiex tant. Tistaqsih hix togħġbu u jweġibha, iva, qed togħġbu, imbagħad ikompli, sabiħa din <l-m>il-ħajja</l-m>, u hi ma tafx jekk hux jirreferi għal ħajtu, jew ħajjitha, jew <l-m>il-ħajja</l-m> inġenerali, imma tħossha kuntenta li donnu m’għadux irrabjat magħha. Sabiħa wisq <l-m>il-ħajja</l-m>, jerġa’ jgħid. U hi ma tgħid xejn għax ma tafx <l-m>x’tista</l-m>’ tgħid, imbagħad jistaqsiha għaliex m’għandhiex televixin, u tgħidlu li kellhom wieħed imma meta <l-m>l-eks</l-m> telaq ħadu hu, u hi żammet <l-m>il-magna</l-m> tal-ħasil, u baqgħet tittrateni u għadha ma xtratx wieħed. Din <l-m>l-ewwel</l-m> darba li semmietlu <l-m>l-eks</l-m>. Ibqa’ kif int, iddaħħalx televixin ieħor, jgħidilha wara ftit, kollu ħrejjef u gideb, kulħadd jara <l-m>x’se</l-m> jivvinta biex iservi <l-m>l-aġenda</l-m> tiegħu. Taħseb? tgħidlu hi, mhux biex tikkuntradixxih, imma biex tgħid xi ħaġa. Naħseb? Hekk hu! Jaħsadha <l-m>t-ton</l-m> difensiv u rrabjat tiegħu, u ma tgħidlu xejn iktar wara monologu fuq <l-m>il-ħażen</l-m> tal-media.</p>
<p class="break"><span class="initial"><span class="dropcap drop-L">L</span>-għada</span>, malli tidħol <l-m>is-sinjura</l-m> fil-ħanut, tikkummenta li mhix liebsa <l-m>l-uniformi</l-m>. U Anna Maria stennietha din, ovvja li <l-m>s-sinjura</l-m> ħa tinduna li mhix liebsa <l-m>l-biċċa</l-m> imbarazz li kienet tatha hi, u għalhekk qattgħet <l-m>il-vjaġġ</l-m> fuq <l-m>tal-linja</l-m> tipprepara gidba. Tathieli <l-m>z-zija</l-m>, m’għadhiex tiġiha u tathieli, jaħasra għadha kważi ġdida. <l-m>Is-sinjura</l-m> tifliha, xi ħaġa mhix iddoqqilha. Fuq wiċċha espressjoni li Anna Maria f’qalbha ssejħilha, qisha xammet <l-m>il-ħara</l-m>. Issa jekk xi klijenta tistaqsik biex tixtri waħda bħalha? Mhux sew tilbes affarijiet li mhux minn tagħna.</p>
<p>Imma sinjura, aħna m’għadniex inbigħu lbiesi <l-m>tan-nisa</l-m>, tweġibha Anna Maria, u taħseb li għalqitilha ħalqha. Tibgħatha tħott kaxxa ngravati <l-m>mill-bagoll</l-m> tal-Volvo pparkjata quddiem <l-m>il-ħanut</l-m>. Imbagħad hi u toħroġ <l-m>l-ingravati</l-m> minn żmien Żemżem, u ddendilhom waħda waħda <l-m>mal-istand</l-m>, <l-m>is-sinjura</l-m> tobżoqha, ma kontx naf li għandek zija <l-m>tal-flus</l-m>, Anna Maria, u toħroġ idha u taqbdilha <l-m>l-komma</l-m> tal-ġlekk, togħrok <l-m>id-drapp</l-m> u <l-m>l-buttuni</l-m> tal-madreperla bejn <l-m>is-swaba</l-m>’<span class="pullsemi">.</span> Fina din <l-m>is-suit</l-m>, dan <l-m>id-drapp</l-m> mhux taċ-ċajt…</p>
<p>Kif teħles <l-m>mill-komma</l-m>, Anna Maria tiġbed idha lura, iva <l-m>z-zija</l-m> mhix ħafja, <l-m>ir-raġel</l-m> tagħha kien jaħdem fuq rig <l-m>il-Libja</l-m>.</p>
<p>U kif minn ħalqha toħroġ din <l-m>il-gidba</l-m>, spirtu pront u mhux ippreparata, għax <l-m>l-unika</l-m> zija li għandha Anna Maria kienet <l-m>tal-mużew</l-m>, tixtieq titfa’ <l-m>l-ponn</l-m> f’ħalqha ħalli ma joħroġx aktar kliem minnu.</p>
<p>Issa <l-m>l-espressjoni</l-m> fuq wiċċ <l-m>is-sinjura</l-m> mhux biss qisha xammet <l-m>il-ħara</l-m>, imma ħara li ilu jiffermenta <l-m>mill-preistorja</l-m>. Ah, zijuk wieħed minn dawk. Darba lil Edward offrewlu li jidħol sħab f’xi negozju hemm isfel, għedtlu Ed, anki jekk jagħtuna <l-m>l-flejjes</l-m> kollha <l-m>tad-dinja</l-m>, ma’ dawn <l-m>in-nies</l-m> se nitħalltu? Skużani, imma mhumiex ċivilizzati, tarahom fuq <l-m>l-aħbarijiet</l-m>, joqtlu ’l &nbsp;xulxin, lanqas <l-m>il-bhejjem</l-m>. Ma’ nies hekk qatt ma tkun taf fejn inti, u qatt ma tista’ tmur minn fuq. Nirringrazzja ’l &nbsp;Alla li kien sema’ minni, għax <l-m>bit-taħwid</l-m> li hemm bħalissa suf kienu jsiru <l-m>l-flus</l-m>, ħa ngħidlek. U ħa ngħidlek, Ann Marie, qed nerġgħu nimtlew bihom.</p>
<p>Anna Maria tikkuntentaha b’interġezzjonijiet u xengil <l-m>tar-ras</l-m>, grata li <l-m>s-sinjura</l-m> mhix tistennieha titkellem. Diġà tkellmet iżżejjed. Kollox ikun qed jisma’<span class="pullsemi">.</span> Mhux se jieħu gost, u llejla jkollu koċċ nervi. Waqt li <l-m>s-sinjura</l-m> qed tgħid fuq <l-m>l-Għarab</l-m> li jgħixu qribha, li xejn ma jdoqqulha, anki <l-m>t-tfal</l-m> tagħhom, u li minħabba fihom ikollha tgħid lil Edward joħroġha hu <l-m>l-borża</l-m> taż-żibel filgħaxija, Anna Maria xxomm riħa ta’ sigaretti taqsam qisu xi ħadd qed ipejjep ġewwa <l-m>l-ħanut</l-m>, u tagħti titwila madwarha. <l-m>Il-ħanut</l-m> vojt ħliefhom <l-m>it-tnejn</l-m>, u ma kien hemm ħadd barra <l-m>d-daħla</l-m> lanqas. <l-m>Is-sinjura</l-m> tieqaf ħesrem u tibda tkemmex imneħirha, maaa <l-m>x’riħa</l-m> tinten jaqq! Marija Santa minn fejn gejja? Anna Maria ma ddumx ma tirrealizza li <l-m>r-riħa</l-m> kienet ġejja minn ġo fiha, eżattament minn bejn saqajha, u jaqbadha paniku. <l-m>Is-sinjura</l-m> tibda tħuf madwar <l-m>il-ħanut</l-m>, Anna Maria tagħmel bħalha imma toqgħod kemm jista’ jkun ’il &nbsp;bogħod <l-m>mis-sinjura</l-m> forsi din tieqaf ixxomm u titlaq ’l &nbsp;hemm. Imma <l-m>l-ħanut</l-m> żgħir wisq biex jaħdem dan <l-m>il-pjan</l-m>, u hi u xxammem qisha kelb <l-m>tal-pulizija</l-m>, <l-m>is-sinjura</l-m> tersaq qribha, tieqaf ħdejha u twerżaq, int qed tinten, Ann Marie! Imbagħad tidħaq daħqa kattiva, tpejjep din <l-m>iz-zija</l-m>, le le le qis li toħodha għad-dry cleaning din <l-m>il-libsa</l-m> jekk beħsiebek terġa’ tilbisha. Mintna, Ann Marie! Sa tgerrex <l-m>in-nies</l-m>, mhux aċċettabbli, ma nafx jien <l-m>x’sigaretti</l-m> pejpet din zitek.</p>
<p>Anna Maria tissomma. Sa ċertu punt tieħu <l-m>r-ruħ</l-m> li weħlet <l-m>iz-zija</l-m> li ma teżistix, imma xorta tħossha imbarazzata. Kif titlaq <l-m>is-sinjura</l-m> tgħajjatlu, għal darba tnejn tlieta, Kurunell, naf li qed tismagħni, kellimni.</p>
<p>Ma jweġibhiex u tkompli tgħajjatlu sa ma tisimgħu jweġibha, xi trid?</p>
<p>Qed tpejjep, hux?</p>
<p>U?</p>
<p>Mhux sew, hux! Issa jekk tqabbadni xi kanċer? Taf kif imlejt kulm’hawn intiena? Stajt ġibtni <l-m>fl-inkwiet</l-m> ukoll.</p>
<p><l-m>X’kanċer</l-m>? Ħallini trid, moħħok għandi bħalissa. Tfejtu, ħa, la dejqek tant. Ġejja <l-m>bil-kanċer</l-m>. Issa anki <l-m>l-kanċer</l-m>, jien ħa neħel.</p>
<p>Tagħmel <l-m>il-bqija</l-m> tal-ġurnata rrabjata. Lura <l-m>d-dar</l-m> ma tkellmux, ma toffrilux <l-m>x’jiekol</l-m>. Jekk irid jiekol, jitlaq, tgħid lilha nnifisha, tiġġustifika magħha nnifisha. Għax xorta ħasset ċerta ħtija li qed toqtlu <l-m>bil-ġuħ</l-m> dar-raġel fetu ta’ ġo fiha.</p>
<p class="break"><span class="initial"><span class="dropcap drop-J">J</span>għidu</span> li kull relazzjoni fiha <l-m>t-tlugħ</l-m> u <l-m>l-inżul</l-m> tagħha, u din ta’ bejn dawn <l-m>it-tnejn</l-m> l-istess. Ma jinteraġixxux wisq ma’ xulxin, u din tgħin biex <l-m>ir-relazzjoni</l-m> jew konoxxenza ma tiqrasx daqstant malajr. Imma peress li hu jgħix ġo fiha, anki meta jagħmlu iktar minn jum ma jarawx u ma jkellmux lil xulxin, diffiċli biex ma taħsibx dwar, aħseb u ara tinsa, <l-m>l-eżistenza</l-m> tiegħu.</p>
<p><l-m>Il-ħsejjes</l-m> l-iktar li jagħtuha f’għajnha lilha. Issa daħħal radju, wasallu f’waħda <l-m>mill-kaxxi</l-m> li saret tistenna li ssib wara <l-m>l-bieb</l-m> ta’ kuljum. Iżommu mixgħul tista’ tgħid <l-m>il-ħin</l-m> kollu, u għalkemm bilkemm jinstema’<span class="pullsemi">,</span> f’mumenti kwieti tisma’ <l-m>t-tħaxwix</l-m>, <l-m>id-diskors</l-m> qisu ġej minn taħt <l-m>l-ilma</l-m>, kultant xi mużika, qatt ma tista’ tagħraf eżatt <l-m>x’qed</l-m> jingħad u jitkanta fuq <l-m>dar-radju</l-m>, tiffoka kemm tiffoka, u mhux għax ikun <l-m>bl-Għarbi</l-m>, għalkemm dik forsi parti minnha. Imma jirritaha kemm jirritaha, ma tgħidlu xejn, għax timmaġina li dan b’xi ħaġa jrid jedha hemm ġew. Kultant ixxomm <l-m>is-sigaretti</l-m>, imma għall-inqas dara ma jpejjipx meta tkun <l-m>ix-xogħol</l-m>, u ma tgħidlu xejn. Hekk jew b’hekk imdorrija. Missierha kien ipejjep daqs ċumnija, <l-m>l-eks</l-m> ukoll.</p>
<p>Imbagħad ġieli tisma’ <l-m>d-diskors</l-m>, għall-bidu taħseb li <l-m>r-radju</l-m> tas-soltu, imbagħad tinduna li hu leħnu, mingħajr <l-m>it-tħaxwixa</l-m> tar-radju. Qed jitkellem waħdu, taħseb hi, li mhix xi ħaġa <l-m>tal-għaġeb</l-m> għax anki hi titkellem waħidha kultant. Darba ma’ leħnu tisma’ leħen ieħor, għall-bidu lanqas tinduna li leħen differenti imma iktar ma tissemma’ iktar tkun ċerta li hemm tnejn <l-m>min-nies</l-m> jitkellmu. Għajr xi kelma ’l &nbsp;hemm u ’l &nbsp;hawn — xi le (la), xi alla, inxallah, walla jew jalla — ma tifhimx biżżejjed biex tagħmel sens ta’ <l-m>x’qed</l-m> jintqal. Dakinhar huma hu jieklu flimkien tistaqsih ma’ min kien qed jitkellem, u hu ma jweġibhiex <l-m>mill-ewwel</l-m>. M’għandekx għalfejn tkun taf, tkun <l-m>it-tweġiba</l-m> xħin tasal.</p>
<p>Min kien, kien ġewwa fija imma, kien ħdejk? Tkompli tistaqsih, mhix kuntenta b’kif ipprova jeħles minnha. Hu jweġibha li kienu qed jitkellmu fuq <l-m>it-telefown</l-m>, u għalkemm mhix konvinta <l-m>mit-tweġiba</l-m>, <l-m>it-ton</l-m> tiegħu jagħtiha <l-m>x’tifhem</l-m> li aħjar ma tistaqsix iktar.</p>
<p>Għajr mumenti hekk, huma u jieklu ħafna drabi saru joqogħdu <l-m>fil-kwiet</l-m>, u mhux kwiet skomdu għall-aħħar. Kultant xi kumment fuq <l-m>it-temp</l-m>, fuq <l-m>l-ikel</l-m> li jkunu qed jieklu, ħafna drabi jasal lest <l-m>fil-kaxxa</l-m>, iktar stuffat, daqqa ġemel, daqqa ħaruf, daqqa jikluh <l-m>bil-ħobż</l-m>, daqqa <l-m>bl-għasida</l-m>, li lilha ma tantx togħġobha, imma tikolha xorta.</p>
<p class="break"><span class="initial"><span class="dropcap drop-J">J</span>isbaħ</span> jum ġdid, u <l-m>fil-ħanut</l-m> jidħlu <l-m>l-missier</l-m> u <l-m>l-preżunt</l-m> iben li rat xi ġimagħtejn qabel, <l-m>il-missier</l-m> jerġa’ jieħu żewġ ingravati, <l-m>it-tifel</l-m> jerġa’ jlibbes lil missieru, hi tikkontempla <l-m>l-monotonija</l-m> ta’ ħajjitha, <l-m>l-assurdità</l-m> tar-repetizzjoni jum wara jum, dejjem <l-m>l-istess</l-m>, imbagħad tiftakar li bħalissa ħajjitha qajla tista’ ssejħilha monotona, u ssib ruħha tixtieq iktar monotonija. <l-m>Mal-missier</l-m> u <l-m>l-iben</l-m> jidħol ieħor, għall-ewwel taħseb li qiegħed magħom. Forsi xi membru ieħor <l-m>tal-familja</l-m>. Imma joħorġu <l-m>l-missier</l-m> u <l-m>l-iben</l-m>, u hu jibqa’ hemm, iqalleb <l-m>l-ingravati</l-m>, hi tiflih minn taħt <l-m>il-għajn</l-m>, u tiddeċiedi li <l-m>x’aktarx</l-m> ma kienx Malti. Għax twil, godli, u <l-m>l-fattizzi</l-m> mhux eżattament Maltin. <l-m>Il-kisra</l-m> tal-għajnejn, <l-m>il-qatgħa</l-m> tal-leħja, <l-m>il-ħaddejn</l-m> mixruba. Kif tiddeċiedi li hu Għarbi, proprjament Libjan, jaqbadha paniku. Waslet tagħha. Għaxxqitha, lagħbet <l-m>man-nar</l-m>, hemm aħna. Qalbha tħabbat, qiegħed wisq qrib <l-m>il-bieb</l-m>, ma tistax taħrab, m’hemmx fejn tmur. Iħares lejha, hi tħares ’l &nbsp;isfel, ma tridx li għajnejhom jiltaqgħu. Jersaq lejn <l-m>il-bank</l-m>, bi ngravata f’idu, tiċċassa lejn <l-m>l-ingravata</l-m>, ħadra biex tgħaxxaqha, lejn <l-m>l-id</l-m> samra bi swaba’ twal li għadha fuq <l-m>il-bank</l-m>. Wara silenzju skomdu, kemm, jistaqsiha, ħames ewro, twieġbu mbaħanħa, tarah idaħħal idu <l-m>fil-but</l-m> tal-qalziet <l-m>tat-tracksuit</l-m> iswed, trid taħrab imma saqajha mwaħħlin <l-m>mal-art</l-m>, joħroġ <l-m>il-kartiera</l-m>, iħallas, jitlaq. Tagħlaq warajh, issakkar <l-m>il-bieb</l-m>, tpoġġi <l-m>mal-art</l-m> wara <l-m>l-bank</l-m>, u tħalli ftit minuti jgħaddu sakemm tiġi f’tagħha. Iċċempel <l-m>lis-sinjura</l-m>, se jkolli mmur <l-m>id-dar</l-m>, ma niflaħx. Dik ma tiħux gost, imma m’hemmx <l-m>x’tagħmel</l-m>, tinstema’ li m’intix sew, qis li għada tkun tajba.</p>
<p>Issakkar <l-m>il-bieb</l-m> tad-dar, iċ-ċavetta ddawwarha sakemm ma tkunx tista’ tibqa’ ddur, u tagħlaq <l-m>it-twieqi</l-m> flok tħallihom fuq <l-m>ix-xibka</l-m>. Ma tħosshiex sew, moħħha mirkub <l-m>bil-ħsibijiet</l-m>, imħeddel <l-m>bil-foga</l-m> tas-sħana, jaf anki għandha ħajta deni. Tmur għajnha biha waqt li qiegħda mitluqa fuq <l-m>is-sufan</l-m>, u xħin tqum ikun dalam. Tieħu qatgħa, <l-m>mill-ewwel</l-m> tixgħel <l-m>id-dawl</l-m>, mhux <l-m>tas-salott</l-m> biss, tixgħel kull bozza li għandha <l-m>fil-flett</l-m>. Tixtieq li għandha televixin, ħalli tedha u jagħmel <l-m>l-istorbju</l-m>, għax <l-m>is-skiet</l-m> mhux jgħin <l-m>lill-biża</l-m>’<span class="pullsemi">.</span></p>
<p>Biex tedha tintefa’ tagħmel kejk taċ-ċikkulata, tifqa’ flett <l-m>bir-riħa</l-m> tfuħ waqt li qed jinħema <l-m>fil-forn</l-m>. Tirrilassa xi ftit. Iddellku <l-m>bil-krema</l-m>, u <l-m>l-krema</l-m> tgħattiha b’iktar krema li tippajpjaha forma ta’ fjuri żgħar, mijiet minnhom, waħda ħdejn <l-m>l-oħra</l-m>. Dak <l-m>ir-raġel</l-m> ġie jixtri ngravata, dak kollox, qagħdet tinkwieta għalxejn. Tħares <l-m>fil-mera</l-m>, ġisimha m’għadux ġisimha, u issa lanqas wiċċha mhu wiċċha, isfar u donnu mgħaffeġ <l-m>bl-għeja</l-m> u <l-m>l-inkwiet</l-m>. Ġbinha miksi linji qisu karta <l-m>tal-pitazz</l-m>, bejn ħuġbejha wkoll, tikmixa fonda daqs trinka għaddejja bejniethom. Tibda tolfoq, hi u tħares <l-m>fil-mera</l-m>, tipprova tolfoq mingħajr ħoss, <l-m>id-dmugħ</l-m> iġelben ma’ wiċċha aħmar u kontort qisu maskra grotteska.</p>
<p class="break"><span class="initial"><span class="dropcap drop-Ħ">Ħ</span>abat</span> tajjeb, għax illum <l-m>it-Tlieta</l-m>, bħal-lum żgur ma tmurx <l-m>il-ħanut</l-m> is-sinjura għax ikollha <l-m>ż-żumba</l-m>. Anna Maria tħossha għajjiena mejta, <l-m>il-ġurnata</l-m> ta’ qabel ħarbtet <l-m>l-arloġġ</l-m> ta’ moħħha, u spiċċat reġgħet marret għajnha biha <l-m>fil-ħamsa</l-m> ta’ filgħodu, siegħa qabel ma jdoqqilha <l-m>l-iżveljarin</l-m>.</p>
<p>Kif joqrob nofsinhar issakkar <l-m>il-bieb</l-m> tal-ħanut, tmur tistaħba wara <l-m>l-ġlekkijiet</l-m> u tneħħi <l-m>l-qalziet</l-m> tal-libsa, tilbes panċiera <l-m>tal-ispandex</l-m> imbagħad <l-m>il-qalziet</l-m> l-ieħor, <l-m>tas-sinjura</l-m>. Toħroġ, tixtri ftira avolja taf li mhix se tikolha, tmur <l-m>il-Barrakka</l-m>, issib <l-m>l-iktar</l-m> bank <l-m>fix-xemx</l-m>, xħin tpoġġi fuqu <l-m>l-ħadid</l-m> kważi jaħraqha. Imma tissaporti għal għaxar minuti sħaħ, tħoss <l-m>l-għaraq</l-m> ħiereġ minn kuxxtejha, minn bejn saqajha, <l-m>il-panċiera</l-m> teħel magħha. <l-m>Il-Barrakka</l-m> bħas-soltu mimlija nies, turisti li jmorru jaraw <l-m>is-salut</l-m> imbagħad jibqgħu jitlajjaw u jieħdu <l-m>r-ritratti</l-m>, Maltin bħalha li jmorru jieklu u jgawdu <l-m>l-veduta</l-m>, kulħadd ipaċpaċ u hi taħseb, tgħid qed jipprova jkellimha? Hawnhekk ma tisimgħux żgur.</p>
<p>Issibha diffiċli biex tqum minn fuq <l-m>il-bank</l-m>. Tħoss qalbha tħabbat iżżejjed, wasal <l-m>il-ħin</l-m> li twettaq <l-m>il-pjan</l-m> li fasslet <l-m>il-lejl</l-m> ta’ qabel wara <l-m>l-bikja</l-m>, hi u tiekol biċċa wara biċċa <l-m>mill-kejk</l-m> sa ma taħnet nofsu. Taf li ma tistax tibqa’ bilqiegħda hemm għal dejjem. Taf li din <l-m>il-bawxata</l-m>, avolja daħlet fiha intortament, ħadd ma jista’ jgħinha toħroġ minnha ħlief hi. Isa, Anna Maria, kuraġġ. Allura tinqala’ minn fuq <l-m>il-bank</l-m> u tibda miexja, barra <l-m>l-ġnien</l-m>, minn maġenb <l-m>iż-żwiemel</l-m> tal-karozzini jilhġu u jintnu <l-m>fis-sħana</l-m> ta’ nofsinhar, lejn San Ġakbu, bħalma tagħmel kuljum, u kif tkun ħa tibda tielgħa <l-m>t-taraġ</l-m> tħares ’il &nbsp;fuq u tinduna li <l-m>l-bieb</l-m> magħluq, b’karta mwaħħla, the museum is closed for upkeep and will be re-opening tomorrow. Trid terġa’ tibda tolfoq, kemm jiena xortija ħażina, kemm jiena xortija ħażina, imma <l-m>fil-verità</l-m> tieħu <l-m>r-ruħ</l-m> li għandha skuża biex ma twettaqx <l-m>il-pjan</l-m>, li ilha minn xħin fasslitu tipprova ma taħsibx <l-m>fil-ħafna</l-m> modi kif jista’ jmur żmerċ, ħlief dan, għax qatt ma sabitu magħluq. Imma llum magħluq u ma tistax tidħol tuża <l-m>l-latrina</l-m>. Ma tistax toqgħod kokka fuq <l-m>il-loki</l-m> miftuħ, tistennieh igerger fuq <l-m>is-sħana</l-m> li bla dubju qed iħoss hemm ġew taħt <l-m>l-ispandex</l-m> u <l-m>l-polyester</l-m>. Ma tistax tgħidlu joħroġ għall-arja, b’idha taħtha ħalli tilqgħu, imbagħad tneħħiha <l-m>fl-aħħar</l-m> sekonda ħalli jaqa’ <l-m>fl-ilma</l-m> tal-loki, imbagħad tifflaxxja, għal darba tnejn tlieta.</p>
<p>Kif ibatti <l-m>x-xokk</l-m> tal-bieb magħluq tirrealizza li xorta għandha bżonn tpixxi urġentament, u ma tafx fejn se taqbad tmur. Taħrab b’pass mgħaġġel lejn <l-m>il-bank</l-m> ċentrali u ssib siġra kbira <l-m>taż-żebbuġ</l-m> wara ringiela karozzi pparkjati, tinżel kokka taħtha, tniżżel <l-m>il-qalziet</l-m>, <l-m>il-panċiera</l-m>, u tieħu <l-m>r-ruħ</l-m> hi u tħoss <l-m>il-ftit</l-m> żiffa ma’ ġildtha umda <l-m>bl-għaraq</l-m>, u <l-m>l-bewl</l-m> ħiereġ qisu dulluvju bibliku għal <l-m>ġol-ħamrija</l-m> niexfa ta’ taħtha. <l-m>Fl-aħħar</l-m>, ftit arja, tisimgħu jgħid. Tilbes u tqum, u tmur lura <l-m>fil-ħanut</l-m>, u tqatta’ <l-m>l-bqija</l-m> tal-ġurnata eżawsta wisq biex taħdem, jew biex tħoss xi tip ta’ emozzjoni. <l-m>Il-ġurnata</l-m> twila imma tgħaddi wkoll, u tmur <l-m>id-dar</l-m>, <l-m>bit-tir</l-m> li tinħasel u tidħol torqod <l-m>mill-ewwel</l-m>.</p>
<p>Imma kif tasal tisimgħu jiġbdilha <l-m>l-attenzjoni</l-m>. Anna Maria, Anna Maria. Tirrombla għajnejha, m’għandhiex aptitu. Anna Maria, ilbieraħ ħmejt xi ħaġa tajba u lanqas offrejtli biċċa. Tinħasad għax ma tobsorx li għalhekk riedha. Fadal fadal, ibżax, ħa naqtagħlek biċċa, Kurunell. U hekk tagħmel, qisha ma kinitx ippjanat li tgħarrqu <l-m>fl-ilma</l-m> tal-loki ftit sigħat qabel, taqta’ biċċa għaliha wkoll, imbagħad tpoġġihom fuq <l-m>it-tapit</l-m>, tinża’<span class="pullsemi">,</span> u joħroġ. Jidħollu sew <l-m>il-kejk</l-m> qabel ma jibda jitkellem.</p>
<p>Dalwaqt tiġik <l-m>id-dawra</l-m>.</p>
<p>Hi tikkonfondi. <l-m>X’inhu</l-m>? <l-m>X’sa</l-m> jiġi?</p>
<p><l-m>Id-dawra</l-m>, ma nafx <l-m>x’tgħidulha</l-m> intom, se tara <l-m>d-demm</l-m>, <l-m>id-demm</l-m> tax-xahar.</p>
<p>Eh, <l-m>il-period</l-m>, orrajt. Hi kemm kemm imbarazzata, għax dawn <l-m>l-affarijiet</l-m> mhix imdorrija titkellem fuqhom <l-m>mal-irġiel</l-m>.</p>
<p>Ovvjament se jkolli nitlaq, jekk nibqa’ ħaram, u mhux iġjene, irejjaħ, ma nistax noqgħod inċaflas <l-m>fid-demm</l-m>. Din ma kinitx qed tistennieha, u mingħajr ma trid għajnejha tberrqu u ħuġbejha għolew pulzier. Tagħmel sforz biex taħbi <l-m>l-pjaċir</l-m> li tatha din <l-m>l-aħbar</l-m>. Vera, Kurunell? Issa fejn se tmur?</p>
<p>M’għandekx għalfejn tkun taf. Dan <l-m>it-tip</l-m> ta’ risposti <l-m>s-soltu</l-m> jirritaha, <l-m>did-darba</l-m> interessata biss <l-m>mit-tluq</l-m> tiegħu, apparentament mingħajr <l-m>il-bżonn</l-m> ta’ ebda intervent mingħandha. Imbagħad mingħajr ma saqsietu xejn, jgħidilha, dawk <l-m>il-bgħula</l-m> qed jeqirduli kollox. Oqgħod iddedika ħajtek kollha biex <l-m>il-pajjiż</l-m> jiżviluppa, hemm hi <l-m>l-grazzi</l-m>, minn kollox qed jgħidu u jivvintaw. Perfett m’iniex, imma min hu? M’hemmx nies tajba u ħżiena, morali u immorali, <l-m>bil-valuri</l-m> u mingħajrhom. Kulm’hemm min jasal u min ma jasalx. Mela allura noqogħdu nillapazzaw <l-m>bil-ġwejjef</l-m>, kif iridu huma, ħalli jikluna <l-m>l-iljuni</l-m>. U kieku qed tagħti kasu jaf taħseb li qed jgħaddilha botta, imma <l-m>fil-fatt</l-m> moħħha mimli wisq murtali u marċi brijużi biex tagħmel sens <l-m>mill-monologu</l-m>. Kif ilesti <l-m>mill-kejk</l-m>, jistaqsiha biex jerġa’ jidħol, <l-m>tal-aħħar</l-m>, iżid. Hi tipprova taħseb f’xi ħaġa <l-m>x’tgħidlu</l-m>, toħroġ b’<l-m>il-lejl</l-m> it-tajjeb, imma jilħaq jidħol.</p>
<p class="break"><span class="initial"><span class="dropcap drop-I">I</span>llum</span>, <l-m>il-ġurnata</l-m> tinħass itwal, għaddiet <l-m>l-għodwa</l-m> u għadha ma biegħet xejn, lanqas ingravata <l-m>tal-qorti</l-m>. Tidħol <l-m>is-sinjura</l-m> b’kaxxa ngravati u, ftit minuti warajha, <l-m>l-avukat</l-m>. <l-m>In-nisa</l-m> jifirħu bih, għax dejjem joħroġ b’xi waħda, imma hu jidher imferfex ixejjer <l-m>il-mobile</l-m> f’idejh u jfesfes, rajtuh rajtuh? Xtrajt telecell ġdid, dottore? tistaqsih Anna Maria. Itektek fuq <l-m>l-iskrin</l-m> imbagħad jippuntah lejn <l-m>is-sinjura</l-m>, li għal żewġ sekondi qisha ma kinitx taf <l-m>x’qed</l-m> tara, tersaq pass lura <l-m>mill-iskrin</l-m> għax qiegħda mingħajr <l-m>in-nuċċali</l-m> tal-qari, imbagħad tgħajjat, ejja għamlu waħda tajba, f’ħajjet Alla! Anna Maria tittawwal minn warajha, kurjuża, titberraq, tħoss rasha ddur biha xi ftit, taqla’ għajnejha minn fuq <l-m>l-iskrin</l-m>, u tistaqsi <l-m>lill-avukat</l-m> jekk għadux ħaj. Għax <l-m>fil-video</l-m> ħaj kien, imdemmi, imbeżża’<span class="pullsemi">,</span> jitkarrab, imma ħaj.</p>
<p><l-m>X’ħaj</l-m> ħaj, iweġibha. Issa qiegħed ġo friġġ, ħa nurik.</p>
<p>Le le, turini xejn, tgħajjat Anna Maria, jien lanqas <l-m>lin-nanna</l-m> fil-kamra <l-m>tal-mejtin</l-m> ma mort nara.</p>
<p><l-m>Is-sinjura</l-m> tkompli tifraħ u tagħmel ħsejjes li <l-m>s-soltu</l-m> jirritaw lil Anna Maria, imma issa m’għandhiex moħħ tirrita ruħha <l-m>bl-antipatiji</l-m> tas-sinjura. <l-m>L-avukat</l-m> qisu jiggustaha, rajtx, Gladys, ma salvahx <l-m>l-għoxx</l-m> din <l-m>id-darba</l-m>! Anna Maria terġa’ tħoss rasha ddur biha, iżżomm <l-m>mal-bank</l-m> tal-cash, jgħaddu żewġ sekondi twal sa ma tinduna li qed jirreferi għal KMB.</p>
<p>Ma ddumx ma tirkupra <l-m>mill-orrur</l-m> tax-xbieha tiegħu b’wiċċu mdemmi jitkarrab għal ħajtu, <l-m>mill-ftit</l-m> diqa li ġġib magħha <l-m>l-mewt</l-m> tkun ta’ min tkun, u warajhom iħallu sens kbir ta’ solliev. Ftit wara li jitilqu <l-m>s-sinjura</l-m> u <l-m>l-avukat</l-m> tiġi għala biebha u tagħlaq <l-m>il-ħanut</l-m> kmieni. Illum ħaqqha. Tmur tieħu tazza nbid ġo bar daqsxejn qżież <l-m>tal-avukati</l-m>. Tħossha stramba, tirrealizza li dak li qed tħoss hu ferħ. Mhux ferħana ttir, imma ferħana. Mhux imbeżżgħa, mhux inkwetata, mhux anzjuża. <l-m>Fil-latrina</l-m> żgħira <l-m>tal-bar</l-m> il-ferħ jiżdied meta tara <l-m>d-demm</l-m> fil-qalziet ta’ taħt, imħallat <l-m>mal-bewl</l-m>, imċappas <l-m>mal-karta</l-m> tal-loki, u <l-m>l-kmajra</l-m> timtela <l-m>bir-riħa</l-m> metallika tiegħu, tant qawwija li tgħatti <l-m>r-riħa</l-m> sottili ta’ ħwawar u sigaretti li ħalla <l-m>warajh&nbsp;<span class="end-dot">.</span></l-m></p>
						</section>
					
				
				
				
			</section>
			<section id="grid-max-panel-left-top">
				
				
			
			
		</section>
		<section id="grid-max-panel-left-bottom">
			
			<aside id="publication-history">
				<p>Dan <l-m>ix-xogħol</l-m> ġie ppubblikat għall-ewwel darba <l-m>fil-5</l-m> ta’ Mejju 2025, f’dan <l-m>il-ġurnal</l-m>.</p>
			</aside>
		</section>
		<section id="grid-max-panel-right-bottom">
			
			
			
			
			
		</section>
	</div>
	
	
</article>
<aside class="promos-container end-promos" data-track-content data-content-name="Promos tal-qiegħ" data-content-piece="L-Għoxx Mera tar-Ruħ">
	
	
	
	
	<ul class="promo-list">
	
	
		


<li >
	<a class="promo  lulju promo-storja sequence- story-68" href="/glorianne-micallef-sottomissjoni/" onclick="analytics(['trackEvent', 'Promo', 'minn: L-Għoxx Mera tar-Ruħ', 'għal: Sottomissjoni', 1]);">
		
			<header>
	<ul>
		
			<li class="header-label">Lulju 2024</li>
		
		
	</ul>
	
	
		
			<h1>
				Sottomissjoni
				
			</h1>
		
	
	

	
	<h2>
		
		
			
			
				
					
						<span class="author">Glorianne Micallef</span>
					
					
	</h2>





	
</header>

			
			<div class="body-text">
				
					<p>U bħal b’vendikazzjoni ddeċidiet ma tkomplix tipprova, u għal ftit minuti komplew jixorbu <l-m>ċ-Cisk</l-m> fil-kwiet ta’ bejniethom u <l-m>l-istorbju</l-m> ta’ madwarhom, fuq <l-m>it-taraġ</l-m> tal-Ġugar, waqt li qagħdet taħseb li setgħet għamlet użu aħjar <l-m>tal-ġurnata</l-m> off. Torqod. Taħsel <l-m>il-karozza</l-m>. Twieġeb dak <l-m>il-messaġġ</l-m> ta’ ħabibtha Abby minn xi xahrejn ilu. Kif waslet <l-m>fl-aħħar</l-m> boqqa kienet se ssellimlu u tibda miexja lura lejn <l-m>il-karozza</l-m> imma minn ħalqha ħarġet proposta li jmorru passiġġata. U ħaditu <l-m>sal-breakwater</l-m>, u <l-m>l-baħar</l-m> kien kalm u kien hemm <l-m>il-kwiet</l-m> għax <l-m>l-għada</l-m> kienet ħa tibda <l-m>l-iskola</l-m> u <l-m>l-familji</l-m> kienu żarmaw. U meta poġġew fuq <l-m>il-blat</l-m> qalet lilha nnifisha li llejla le, se żżomm saqajha magħluqa, kienet għadha xi ftit misluħa, u xorta <l-m>dat-tali</l-m> ma tantx kien fih għaxqa. U għada xogħol jum sħiħ... U hu u jinstabat ġo fiha, b’żobbu li frankament kien kbir wisq biex jagħtiha pjaċir, u jsabbatha <l-m>mal-blat</l-m> ta’ Marsamxett, jisolħilha rkejjen li kienu ħelsuha <l-m>mill-istmu</l-m>, hi u tinkwieta li qed jitqattgħalha <l-m>l-flokk</l-m> kważi ġdid, waqt li f’moħħha tidwi <l-m>l-mantra</l-m> kif-iż-żobb-sibt-ruħi-hawn-kemm-nixtieq-qatt-ma-twelidt, għaddielha <l-m>l-ħsieb</l-m> li jekk <l-m>dal-proxxmu</l-m> jħabbilha, issemmi <l-m>t-tarbija</l-m> Ali, għal Ali la Pointe. Hekk, ħa joħodha <l-m>t-tagħlima</l-m>.</p>
				
			</div>
		
	</a>
	
	<aside class="promo-aside story-aside-68">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li >
	<a class="promo  awwissu promo-esej sequence- story-19" href="/omar-nshea-bil-moħbi-fil-beraħ/" onclick="analytics(['trackEvent', 'Promo', 'minn: L-Għoxx Mera tar-Ruħ', 'għal: Bil-Moħbi fil-Beraħ', 2]);">
		
			<header>
	<ul>
		
			<li class="header-label">Awwissu 2023</li>
		
		
	</ul>
	
	
		
			<h1>
				Bil-Moħbi <l-m>fil-Beraħ</l-m>
				
			</h1>
		
	
	

	
	<h2>
		
		
			
			
				
					
						<span class="author">Omar <l-m>N’Shea</l-m></span>
					
					
	</h2>





	
</header>

			
			<div class="body-text">
				
					<p>Matul <l-m>il-ġurnata</l-m>, <l-m>il-Ġnien</l-m>, kif kien jissejjaħ, kien post għall-familji, għall-pikniks u għat-tfal biex jilagħbu fuq <l-m>il-bandli;</l-m> billejl, <l-m>il-Ġnien</l-m> kien isir spazju għall-ħufar u għas-sess, speċifikament għas-sess bejn <l-m>l-irġiel</l-m>. Irġiel gay kienu joħorġu <l-m>sal-Ġnien</l-m>, waħedhom jew ma’ xi ħbieb, biex jgħidu kelma jew biex isibu ftit intimità u privatezza <l-m>fil-beraħ</l-m>. <l-m>L-irġiel</l-m> li <l-m>fil-lejla</l-m> tal-qtil ta’ Alfie kienu <l-m>fil-Ġnien</l-m> tal-Gżira ma kontx normalment tarahom miġburin hekk flimkien f’nofs ta’ lejl. Kont, minflok, tilmaħhom jimxu waħedhom ’il &nbsp;fuq u ’l &nbsp;isfel fuq <l-m>il-bankina</l-m> bejn <l-m>it-triq</l-m> ta’ ġewwa li tagħti għall-baħar u <l-m>l-ġnien</l-m> innifsu, jew jimxu waħedhom ġewwa <l-m>l-arbuxelli</l-m> u <l-m>s-siġar</l-m>. <l-m>L-etikett</l-m> tal-ħufar kien jirrikjedi li <l-m>s-“sinjorini</l-m>”<span class="pull">,</span> jiġifieri <l-m>l-irġiel</l-m> gay u out, jisseparaw meta jaslu u taparsi qegħdin waħedhom għax <l-m>l-irġiel</l-m> straight — “normali” — li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin.</p>
				
			</div>
		
	</a>
	
	<aside class="promo-aside story-aside-19">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li  class="multiple-episodes episode-1">
	<a class="promo  frar promo-esej sequence-11 story-114 is-episode" href="/kristina-borg-għalhekk-qed-nivvjaġġa-bil-mod-1-7236/" onclick="analytics(['trackEvent', 'Promo', 'minn: L-Għoxx Mera tar-Ruħ', 'għal: Għalhekk qed nivvjaġġa bil-mod #1', 3]);">
		
			<header>
	<ul>
		
			<li class="header-label">Frar 2025</li>
		
		
	</ul>
	
	
		
			<h1>
				Għalhekk qed nivvjaġġa <l-m>bil-mod</l-m>
				
					<span class="episode-number">#1</span>
				
			</h1>
		
	
	

	
	<h2>
		
		
			
			
				
					
						<span class="author">Kristina Borg</span>
					
					
	</h2>





	
		<h3>
			
			
			7236
		</h3>
	
</header>

			
			<div class="body-text">
				
					<p>Niddeċiedi li dan <l-m>it-terminal</l-m> ma jeżistix, li jekk m’intix <l-m>bil-karozza</l-m> m’hawnx post għalik. Noħroġ ’il &nbsp;barra, inħalli <l-m>l-moll</l-m> warajja u ninxteħitlu għand <l-m>il-bar</l-m> ta’ faċċata. Għadhom <l-m>it-tlieta</l-m> u nofs ta’ waranofsinhar u <l-m>ċ-check-in</l-m> għall-ferry ma jibdiex qabel <l-m>is-sebgħa</l-m> u nofs, sagħtejn qabel <l-m>it-tluq</l-m> fid-disgħa u <l-m>n-nofs</l-m>. Ormai ilni mqajma <l-m>tnax-il</l-m> siegħa, u <l-m>mal-lejl</l-m> mhux li rqadt wisq. Inpoġġi fuq barra u nordna ġelat <l-m>tal-frawli</l-m> fit-tazza u flixkun ilma żgħir kiesaħ, forsi niffriska ftit wara <l-m>t-traġitt</l-m> li <l-m>s’issa</l-m> xejn ma mexa <l-m>mal-pjan</l-m> li tant ilni nfassal. <l-m>L-istrajk</l-m> nazzjonali <l-m>tat-trasport</l-m> pubbliku Taljan għoġbu jneffaqni kemxa ġmielha għax wara <l-m>l-katamaran</l-m> mill-Belt Valletta sa Pozzallo ma kelli ebda għażla ħlief li nieħu private transfer  —  xi ħaġa li nobgħod immens  —  sa Catania, biex minn hemm stajt inkompli b’kowċ oħra <l-m>s’hawn</l-m>. Miraklu kif <l-m>tat-taxi</l-m> rnexxielu jwassalni <l-m>bl-eżatt</l-m> biex nilħaq <l-m>tal-għaxra</l-m> u nofs. <l-m>Tal-ħdax</l-m> u nofs u oħrajn ma ħadmux.</p>
				
			</div>
		
	</a>
	
	<aside class="promo-aside story-aside-114">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
</ul>

</aside>
<script>
	audioUrls = {
		"songs": []
	} || null;
	author = "Glorianne Micallef" || null;
	collections = "" || null;
	issueMonth = "mejju" || null;
	issueMonthYear = "mejju-2025" || null;
	pageReportingTitle = "L-Għoxx Mera tar-Ruħ" || null;
	reportingTitle = pageReportingTitle || null;
	podcastUrl = null || null;
	sequenceEpisodeNumber = null || null;
	sequenceEpisodeTitle = null || null;
	storyId = "139" || null;
	storyType = "Storja" || null;
	pageTitle = "L-Għoxx Mera tar-Ruħ" || null;
	translator = null || null;
	wordcount = 6792 || null;
</script>


			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau"/>
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe id="newsletter" class="newsletter-iframe-regular" src="https://aphroconfuso.mt/newsletter-redirect/subscription/form#" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-dark" src="https://aphroconfuso.mt/newsletter-redirect/subscription/form#|#201e1d|#908984|0|442093344ewr" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-contrast" src="https://aphroconfuso.mt/newsletter-redirect/subscription/form#|#000000|#ffffff|0|442093344ewr" scrolling="no" title="Abbona fin-newsletter"></iframe>

					</section>
				</div>
			
			<footer data-track-content data-content-name="Footer" data-content-piece="glorianne-micallef-l-għoxx-mera-tar-ruħ">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			
			
			<li><a href="https://whatsapp.com/channel/0029VaysAKP7z4kZHDKdZ71J" rel="me">WhatsApp</a></li>
			<li><a href="https://aphroconfuso.bsky.social/">Bluesky</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
			
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email">
			<a href="mailto:l-edituri@aphroconfuso.mt" class="email">l-edituri@aphroconfuso.mt</a>
		</div>
		<div class="hide-mobile choose-theme choose-theme-footer">
			<a id="theme-regular-footer" role="button" tabindex="4">s</a>
			<a id="theme-dark-footer" role="button" tabindex="5">m</a>
			<a id="theme-contrast-footer" role="button" tabindex="6">c</a>
			<a id="theme-system-footer" role="button" tabindex="7">p</a>
		</div>
		<div id="copyright"><a href="/drittijiet/" class="copyright">&copy; 2023-2025 Aphroconfuso et al</a></div>
		<div id="qrcode"><img src="/img/qr/glorianne-micallef-l-għoxx-mera-tar-ruħ.png" width="180" height="180" alt="QR code" /></div>
		<div id="url">https://aphroconfuso.mt/glorianne-micallef-l-għoxx-mera-tar-ruħ/</div>
	</nav>
</footer>

		</div>
		<aside id="scroll-tools" class="monthly-outlined">
			<p>
				<span id="progress">
					<!-- --></span></p>
		</aside>
	</body>
</html>
