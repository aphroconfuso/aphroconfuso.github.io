<!doctype html>
<html lang="mt" translate="no">

	<head>
		<meta charset="utf-8">
		
	<title>Bil-Moħbi fil-Beraħ ta’ Omar N’Shea · Aphroconfuso</title>
	<meta content="Matul il-ġurnata, il-Ġnien, kif kien jissejjaħ, kien post għall-familji, għall-pikniks u għat-tfal biex jilagħbu fuq il-bandli; billejl, il-Ġnien kien isir spazju għall-ħufar u għas-sess, speċifikament għas-sess bejn l-irġiel. Irġiel gay kienu joħorġu sal-Ġnien, waħedhom jew ma’ xi ħbieb, biex jgħidu kelma jew biex isibu ftit intimità u privatezza fil-beraħ. L-irġiel li fil-lejla tal-qtil ta’ Alfie kienu fil-Ġnien tal-Gżira ma kontx normalment tarahom miġburin hekk flimkien f’nofs ta’ lejl. Kont, minflok, tilmaħhom jimxu waħedhom ’il fuq u ’l isfel fuq il-bankina bejn it-triq ta’ ġewwa li tagħti għall-baħar u l-ġnien innifsu, jew jimxu waħedhom ġewwa l-arbuxelli u s-siġar. L-etikett tal-ħufar kien jirrikjedi li s-“sinjorini”, jiġifieri l-irġiel gay u out, jisseparaw meta jaslu u taparsi qegħdin waħedhom għax l-irġiel straight—“normali”—li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin." name="description">
	<meta property="og:image" content="/stampi/social_il_gnien_tal_gzira_1665369adb.jpg">
	
		<meta name="author" content="Omar N’Shea">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Bil-Moħbi fil-Beraħ ta’ Omar N’Shea">
	<meta name="twitter:description" content="Matul il-ġurnata, il-Ġnien, kif kien jissejjaħ, kien post għall-familji, għall-pikniks u għat-tfal biex jilagħbu fuq il-bandli; billejl, il-Ġnien kien isir spazju għall-ħufar u għas-sess, speċifikament għas-sess bejn l-irġiel. Irġiel gay kienu joħorġu sal-Ġnien, waħedhom jew ma’ xi ħbieb, biex jgħidu kelma jew biex isibu ftit intimità u privatezza fil-beraħ. L-irġiel li fil-lejla tal-qtil ta’ Alfie kienu fil-Ġnien tal-Gżira ma kontx normalment tarahom miġburin hekk flimkien f’nofs ta’ lejl. Kont, minflok, tilmaħhom jimxu waħedhom ’il fuq u ’l isfel fuq il-bankina bejn it-triq ta’ ġewwa li tagħti għall-baħar u l-ġnien innifsu, jew jimxu waħedhom ġewwa l-arbuxelli u s-siġar. L-etikett tal-ħufar kien jirrikjedi li s-“sinjorini”, jiġifieri l-irġiel gay u out, jisseparaw meta jaslu u taparsi qegħdin waħedhom għax l-irġiel straight—“normali”—li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin.">
	<meta name="twitter:image" content="/stampi/social_il_gnien_tal_gzira_1665369adb.jpg">
	<meta name="twitter:image:alt" content="Ġnien pubbliku bi twissija fuq lampier: you are under CCTV surveillance">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/omar-nshea-bil-moħbi-fil-beraħ/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-12d61299.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content awwissu-2023 esej story story-19">
		<header>
			
				<h4><a href="/awwissu-2023/">Awwissu 2023</a></h5>
				<h1>
					Bil-Moħbi <l-m>fil-Beraħ</l-m>
					
				</h1>
				<h2>
					
						<a href="/omar-nshea/">Omar <l-m>N’Shea</l-m></a>
					
				</h2>
			
			
			
		</header>
		<div class="container">
			<section id="grid-max-panel-left-top">
				
				
				
			</section>
			<section id="grid-max-panel-right-top">
				
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-F">F</span><l-m>il-5</l-m></span> ta’ Frar 1998, <l-m>għall-ħabta</l-m> tas-sagħtejn u nofs ta’ filgħodu, <l-m>it-tidwir</l-m> tal-karozzi <l-m>fil-Ġnien</l-m> tal-Gżira kien ferm aktar mgħaġġel <l-m>mis-soltu</l-m>. <l-m>Il-biċċa</l-m> l-kbira <l-m>tal-karozzi</l-m> kellhom pjanċi li għal bosta <l-m>min-nies</l-m> li kienu <l-m>fil-ġnien</l-m> dak <l-m>il-ħin</l-m> kienu magħrufa; <l-m>is-sidien</l-m> jew <l-m>is-sewwieqa</l-m> tal-karozzi spiss kienu jinżlu jduru darbtejn jew tlieta <l-m>mal-parking</l-m> tal-ġnien, imma ma kinux <l-m>it-tip</l-m> li joħorġu <l-m>mill-karozza</l-m>. Ibaxxu <l-m>s-sit</l-m> tax-xufier, u joqogħdu jħarsu, daqqa <l-m>bil-ħġieġ</l-m> tat-tieqa mniżżel, daqqa mtella’ kważi kollu. Ħafna drabi kont tara <l-m>d-duħħan</l-m> tas-sigaretti ħiereġ minn <l-m>ġox-xaqq</l-m> li jifdal. <l-m>L-irġiel</l-m> li kienu barra <l-m>mill-karozzi</l-m> tagħhom — kważi kulħadd kien jinżel <l-m>bil-karozza</l-m> ħlief dawk li kienu <l-m>mill-Gżira</l-m> stess — inġabru fi gruppi żgħar, min <l-m>ġol-ġnien</l-m> innifsu, u min viċin <l-m>tal-lampier</l-m> il-kbir ta’ barra. Dik <l-m>il-lejla</l-m>, <l-m>id-diskors</l-m> la kien ikkampjat u lanqas kellu ħafna affetti u mutetti fih. Mhux <l-m>bħas-soltu</l-m>. La kien hemm battibekki meħudin <l-m>mill-films</l-m> u lanqas kummenti fuq <l-m>is-srum</l-m> u <l-m>l-pakketti</l-m>. La ħjata, la mudelli, la kantanti u la min hu dieħel u lanqas min hu ħiereġ. Kulħadd kien qisu qiegħed hemm għax telgħet <l-m>ix-xemx</l-m> f’nofs ta’ lejl u ma kienx jaf <l-m>x’se</l-m> jaqbad jagħmel. <l-m>Il-kelma</l-m> bdiet tiġri malajr li, ftit sigħat qabel, parrukkier ta’ ċertu ċelebrità nstab, <l-m>fis-salon</l-m> tiegħu mhux bogħod wisq minn hemm, f’għadira demm b’daqqiet ta’ sikkina f’rasu, għonqu u sidru. <l-m>Lill-parrukkier</l-m> kulħadd kien jafu: <l-m>fit-tmeninijiet</l-m>, ħafna sinjorini kienu jew imorru jitgħallmu <l-m>l-ħjata</l-m> jew jaqtgħu <l-m>x-xagħar</l-m>. <l-m>Il-ħajjata</l-m> magħrufa kienu <l-m>t-Tessoni</l-m>, Ashley, u Charlie <l-m>tal-Gżira</l-m>, li kienu bdew jibnu karriera tajba b’introjtu konsiderevoli <l-m>għall-intrapriża</l-m> żgħira li kellhom. Dawk li kienu mħajrin lejn <l-m>id-dinja</l-m> tax-xagħar ċertament li kienu semgħu b’Alfie li, iktar minn parrukkier, kien “hairdresser” u li, flimkien ma’ Chris u José, kif ukoll ma’ Manwel <l-m>tal-Village</l-m> Gossip, <l-m>il-Mimì</l-m>, u <l-m>s-Sapuna</l-m>, kien beda juża teknika u prodotti minn Londra. Alfie kien magħruf aktar forsi minħabba li kien imur fuq <l-m>il-programm</l-m> <em>Arzella</em>, ippreżentat minn Charles Xuereb, u <l-m>fl-istudio</l-m> jagħmel <l-m>il-highlights</l-m> fuq <l-m>il-mudelli</l-m> b’barnuża <l-m>tal-gomma</l-m> ġo rashom, joħroġ minnha troffa troffa b’labra <l-m>tas-suf</l-m> irqiqa u jagħtiha waħda pinzell bleach waqt li jitħaddet fuq <l-m>it-teknika</l-m>, <l-m>iż-żebgħa</l-m>, <l-m>il-peroxide</l-m>, u <l-m>l-prodotti</l-m>. Għal ħafna rġiel gay <l-m>fit-tmeninijiet</l-m>, din kienet <l-m>il-modernità</l-m>, u <l-m>l-modernità</l-m> kienet fuq <l-m>ix-Xandir</l-m> Malta! Dawn kienu <l-m>l-aħħar</l-m> snin <l-m>tal-Gvern</l-m> Laburista u <l-m>x-Xandir</l-m> kien totalment Laburist, dinja għalkollox parallela, b’ħajt sod madwaru mibni <l-m>mill-Bojkott</l-m>. Norman Hamilton u Josette Grech kienu jlaqqgħu ħafna talent għal sigħat sħaħ fuq <em>Sibtijiet Flimkien</em>, imma <l-m>l-ispazju</l-m> verament queer <l-m>fix-Xandir</l-m> kien <em>Arzella</em>, fejn <l-m>ix-xandir</l-m> pubbliku beda, <l-m>bl-immaġinarju</l-m> tiegħu, idjoma li kienet infurmata <l-m>mis-simboliżmu</l-m> internazzjonalment queer. Kienet idjoma li <l-m>fil-qalba</l-m> tal-komunità, pereżempju dik <l-m>tal-klikka</l-m> tal-Ġnien, kienet tinftiehem sew, avolja mingħajr invokazzjoni preċiża. Mhux għax ma kienx hemm sinjorini Nazzjonalisti; naturalment kien hemm. Imma jekk dawn kienu ftit iktar puliti, <l-m>x’aktarx</l-m> kienu jiltaqgħu ġewwa, fi klikek żgħar. <l-m>Il-Ġnien</l-m> għalihom, jekk kienu jmorru, kien post fejn igawdu għal ftit <l-m>il-manjieri</l-m> tal-klassi <l-m>tal-ħaddiema</l-m>, li wara kollox kienu jassoċjawha <l-m>mal-maskulinità</l-m> virili. <l-m>Bħas-sinjorini</l-m> edukati kollha, kien ukoll <l-m>ir-rwol</l-m> tagħhom li jimpurtaw <l-m>is-simboli</l-m> tal-estetika kanonika gay: <l-m>il-films</l-m>, <l-m>il-moda</l-m>, <l-m>id-drogi</l-m>.</p>
<p>F’dik <l-m>il-lejla</l-m> tal-1998, <l-m>in-nies</l-m> li kienu <l-m>ġol-Ġnien</l-m> tal-Gżira ma kinux hemm biex, <l-m>bħas-soltu</l-m>, iħufu, imma niżlu minħabba li ċelebrità <l-m>mid-dinja</l-m> tal-moda u <l-m>tax-xagħar</l-m> ġiet maqtula u minħabba li <l-m>r-reazzjoni</l-m> immedjata ta’ kull min kien <l-m>il-Ġnien</l-m> dak <l-m>il-lejl</l-m> kienet li jassumu li <l-m>l-qtil</l-m> kien att vili ta’ omofobija. Dak <l-m>il-lejl</l-m>, bosta <l-m>mill-komunità</l-m> gay marru <l-m>l-Ġnien</l-m> tal-Gżira mhux biss <l-m>għall-gossip</l-m> iżda wkoll <l-m>għall-vantaġġ</l-m> primarju li wieħed jista’ jieħu minn spazju pubbliku — is-sigurtà.</p>
<p class="break"><span class="initial"><span class="dropcap drop-M">M</span>atul</span> <l-m>il-ġurnata</l-m>, <l-m>il-Ġnien</l-m>, kif kien jissejjaħ, kien post <l-m>għall-familji</l-m>, <l-m>għall-pikniks</l-m> u <l-m>għat-tfal</l-m> biex jilagħbu fuq <l-m>il-bandli;</l-m> billejl, <l-m>il-Ġnien</l-m> kien isir spazju <l-m>għall-ħufar</l-m> u <l-m>għas-sess</l-m>, speċifikament <l-m>għas-sess</l-m> bejn <l-m>l-irġiel</l-m>. Irġiel gay kienu joħorġu <l-m>sal-Ġnien</l-m>, waħedhom jew ma’ xi ħbieb, biex jgħidu kelma jew biex isibu ftit intimità u privatezza <l-m>fil-beraħ</l-m>. <l-m>L-irġiel</l-m> li <l-m>fil-lejla</l-m> tal-qtil ta’ Alfie kienu <l-m>fil-Ġnien</l-m> tal-Gżira ma kontx normalment tarahom miġburin hekk flimkien f’nofs ta’ lejl. Kont, minflok, tilmaħhom jimxu waħedhom ’il fuq u ’l isfel fuq <l-m>il-bankina</l-m> bejn <l-m>it-triq</l-m> ta’ ġewwa li tagħti <l-m>għall-baħar</l-m> u <l-m>l-ġnien</l-m> innifsu, jew jimxu waħedhom ġewwa <l-m>l-arbuxelli</l-m> u <l-m>s-siġar</l-m>. <l-m>L-etikett</l-m> tal-ħufar kien jirrikjedi li <l-m>s-“sinjorini</l-m>”<span class="pull">,</span> jiġifieri <l-m>l-irġiel</l-m> gay u out, jisseparaw meta jaslu u taparsi qegħdin waħedhom għax <l-m>l-irġiel</l-m> straight — “normali” — li jinżlu jħufu kienu jitkexkxu jekk jaraw roqgħa sinjorini jħufu flimkien, u allura ma jazzardawx jersqu viċin. F’dan <l-m>il-kuntest</l-m> soċjali, <l-m>il-komunità</l-m> kellha użanzi stabbiliti <l-m>għal-lingwaġġ</l-m> li tuża, b’terminoloġija li tagħmel distinzjoni bejn min kien omosesswali u min kien gay. <l-m>L-omosesswali</l-m>, dik <l-m>il-persuna</l-m> li dwarha jintqal li hi “hekk”<span class="pull">,</span> kienet dik <l-m>il-persuna</l-m> li tfittex intimità fiżika u emottiva ma’ persuni <l-m>tal-istess</l-m> sess imma mhux neċessarjament interessata li tgħix dan <l-m>id-desiderju</l-m> fuq livelli oħra, bħal ngħidu aħna li tgħix ħajja kulturalment ingaġġata jew politikament attiva. <l-m>Il-persuna</l-m> gay, <l-m>mill-banda</l-m> l-oħra, kienet dik li diġà tidentifika bħala omosesswali, però kienet ukoll tmur oltre <l-m>l-ġibda</l-m> lejn <l-m>l-istess</l-m> sess u tfittex li ssawwar <l-m>l-identità</l-m> tagħha madwar <l-m>l-orjentazzjoni</l-m>. Dan <l-m>x’aktarx</l-m> minħabba <l-m>l-fatt</l-m> li din <l-m>id-differenza</l-m> tkun sawret <l-m>il-mod</l-m> ta’ kif sabet ruħha <l-m>fid-dinja</l-m>, jiġifieri, mhux biss kif tilbes, timxi, u titkellem iżda wkoll <l-m>x’kotba</l-m> taqra, <l-m>x’mużika</l-m> tisma’<span class="pullsemi">,</span> kif tħares lejn <l-m>il-politika</l-m>, <l-m>ir-reliġjon</l-m>, u <l-m>l-ekonomija</l-m>, saħansitra fejn tmur tixrob, tiżfen, taħxi, u <l-m>x’tip</l-m> ta’ ħbiberiji toħloq u ma’ min. <l-m>L-omosesswali</l-m> kien komdu <l-m>fid-dinja</l-m> kif inhi; <l-m>il-gay</l-m> ma kienx. Ried jibdilha. <l-m>L-omosesswali</l-m> kien hekk biss <l-m>fl-intimità;</l-m> il-gay kien gay anki meta ma kienx qed jaħxi. <l-m>Fil-kuntest</l-m> tal-ħufar, imbagħad, kien hemm <l-m>in-“normali</l-m>”<span class="pull">;</span> dawn ma kellhom ebda ħajra jew interess li jidentifikaw b’mod ieħor ħlief bħala straight avolja kienu jħufu, jgħabbu <l-m>l-irġiel</l-m>, u mhux neċessarjament dejjem ħadu <l-m>r-rwol</l-m> attiv <em>top</em>.</p>
<p>Lejn <l-m>it-tmiem</l-m> tas-seklu għoxrin, jiġifieri <l-m>fis-snin</l-m> tmenin u disgħin f’Malta, irġiel li kienu jfittxu intimità ma’ rġiel oħra għamlu patroċinju ta’ spazji pubbliċi definiti — bħal latrini, ġonna, u bajjiet — primarjament għal għanijiet ta’ intimità fiżika u sesswali iżda wkoll bħala spazji fejn ħafna setgħu jkunu queer mingħajr ma jħabbtu wiċċhom ma’ intolleranza u theddid. <l-m>It-tendenza</l-m> li tfittex <l-m>l-intimità</l-m> fi spazji pubbliċi kienet maqsuma ma’ ħafna pajjiżi lil hinn <l-m>mill-gżira</l-m> tal-Mediterran, ovvjament, iżda <l-m>l-kuntest</l-m> lokali ta lok għal użu partikolari <l-m>tal-ispazju</l-m> ddeterminat <l-m>mill-attributi</l-m> tal-post innifsu. <l-m>In-nisa</l-m> u <l-m>l-irġiel</l-m> bejniethom ukoll kienu jfittxu postijiet fejn jistgħu jkunu fiżikament intimi — jew għax kienu għadhom jgħixu <l-m>mal-ġenituri</l-m>, jew għax kienu qed jaqilbuha <l-m>lill-mara</l-m> jew <l-m>lir-raġel</l-m>. <l-m>In-nemmiesa</l-m> wkoll. Imma <l-m>l-ispazji</l-m> tal-ħufar queer ma kinux biss irkejjen magħżula <l-m>għall-opportunitajiet</l-m> li joffru — jiġifieri dlam, siġar, u aċċess. Kienu wkoll imkejjen fissi bi tradizzjoni warajhom, li jiffunzjonaw bħal stati żgħar fejn jinħolqu komunitajiet interni organizzati madwar <l-m>l-identità</l-m> u <l-m>l-prattika</l-m> sesswali, jiġifieri <l-m>ċ-ċittadinanza</l-m> sesswali, u madwar riti u ritwali impurtati <l-m>mis-soċjetà</l-m> inġenerali li jiġu modulati <l-m>għall-bżonnijiet</l-m> tal-komunità.</p>
<p><l-m>Fl-immaġinarju</l-m> eteronormattiv, <l-m>il-ġonna</l-m> u <l-m>l-bajjiet</l-m> huma oqsma <l-m>għar-rikreazzjoni</l-m> tal-familji u <l-m>tat-tfal</l-m>. F’dak queer, spazji pubbliċi bħal dawn għandhom <l-m>l-affordanza</l-m> li jintużaw <l-m>għall-għanijiet</l-m> ta’ intimità u ritwali soċjali queer. Jekk nimxu <l-m>mat-teorija</l-m> ta’ “bla futur” ta’ Lee Edelman, allura nistgħu nagħmlu sens minn din <l-m>is-sovverżjoni</l-m> queer ta’ dawn <l-m>l-ispazji</l-m> permezz <l-m>tal-att</l-m> tas-sess fi spazji pubbliċi. Edelman isostni li <l-m>l-patrijarkat</l-m> eteronormattiv jaħtaf <l-m>il-kostruzzjoni</l-m> tal-futur f’idejh u jippreżentah bħala ideal utopiku magħġun <l-m>mal-idea</l-m> ta’ progress. F’dan <l-m>il-qafas</l-m>, <l-m>il-figura</l-m> tat-tfal tiġi approprjata preċiżament bħala tama li dan <l-m>il-futur</l-m> iseħħ u jirnexxi, u allura <l-m>l-kwistjoni</l-m> tal-futur bħala kostrutt normattiv għandu mkebbeb <l-m>mal-loġika</l-m> interjuri tiegħu <l-m>l-futur</l-m> fil-forma <l-m>tat-tfal</l-m> u <l-m>l-post</l-m> tagħhom <l-m>fl-immaġinarju</l-m> pubbliku. <l-m>Ir-ridefinizzjoni</l-m> ta’ spazji <l-m>bħall-bandli</l-m> tat-tfal <l-m>tal-Ġnien</l-m> tal-Gżira f’post fejn tiżvolġi intimità sesswali, allura, issir att sovverżiv immirat lejn <l-m>il-mod</l-m> kif <l-m>l-istat</l-m> jaħtaf spazji pubbliċi biex jagħmel viżibbli u jgħolli <l-m>l-ideal</l-m> tal-familja eteronormattiva.</p>
<p><l-m>Fil-ktieb</l-m> <em>Cruising Utopia: The Then and There of Queer Futurity</em>, José Esteban Muñoz juri kif <l-m>il-ħufar</l-m> spiss isir f’postijiet fejn <l-m>il-bijografija</l-m> storika <l-m>tal-lokalità</l-m> jew <l-m>il-karatteristiċi</l-m> ġeografiċi tagħha jippermettu din <l-m>il-prattika</l-m>. <l-m>L-irġiel</l-m> li kienu jħufu f’dawn <l-m>il-lokalitajiet</l-m> kellhom isibu modi ad hoc u rudimentali kif jikkalkulaw <l-m>ir-riskju</l-m>, kif jilqgħulu u sa ċertu punt jevitawh, u biex jinnegozjaw <l-m>l-identitajiet</l-m> sesswali u soċjali tagħhom b’mod sigur. <l-m>Il-ħin</l-m> tal-ħufar, pereżempju, kien wieħed <l-m>mill-fatturi</l-m> użati minn dawk li jħufu biex jimmanipulaw <l-m>il-funzjoni</l-m> normattiva <l-m>tal-ispazji</l-m> soċjali tagħhom: postijiet pubbliċi ħafna, <l-m>bħall-Ġnien</l-m> tal-Gżira, kienu jsiru spazji <l-m>għall-ħufar</l-m> queer billejl biss, filwaqt li oħrajn, bħal bajjiet diżabitati jew <l-m>il-Ġnien</l-m> tal-Bombi, kienu jintużaw kważi esklussivament binhar minħabba li <l-m>l-aċċess</l-m> ma kienx immedjat u allura <l-m>fid-dlam</l-m> isiru perikolużi. <l-m>L-aċċess</l-m> kien fattur ieħor li wkoll kien jiddetermina kemm kien ikun “pubbliku” <l-m>l-ispazju</l-m> għall-ħufar. Iktar ma kien ikun hemm aċċess, jiġifieri iktar ma kienet tkun ċentrali u tagħti <l-m>fil-għajn</l-m> iż-żona <l-m>tal-ħufar</l-m>, iktar kienet tkun mgħammra biex tiġbed mhux biss irġiel gay u out imma wkoll dawk bisesswali jew bikurjużi, u allura iktar kienet tkun inklużiva bħala żona ta’ ħufar. Żona <l-m>tal-ħufar</l-m> bħall-Ġnien <l-m>tal-Gżira</l-m>, <l-m>bil-beraħ</l-m> pubbliku tiegħu, kellha triq fuq ġewwa moħbija <l-m>mit-triq</l-m> ta’ barra b’ringieli ta’ siġar li bihom wieħed kien jista’ jħuf <l-m>bil-moħbi</l-m>. U allura, bosta minn dawk li ma kinux out, jew li għalihom <l-m>l-idea</l-m> li tidentifika <l-m>s-sesswalità</l-m> tagħhom ma’ xi kategorjia partikolari <l-m>tal-identità</l-m> kienet ħaġa aljena, setgħu jfittxu intimità ma’ rġiel oħra mingħajr ma jrendu viżibbli <l-m>l-ħufar</l-m> tagħhom. Setgħu jħufu <l-m>bil-moħbi</l-m> fil-beraħ.</p>
<p><l-m>Il-popolarità</l-m> tal-Ġnien <l-m>tal-Gżira</l-m> kienet proprju minħabba <l-m>l-aċċessibilità</l-m> tiegħu: stajt tgħaddi “tara <l-m>x’hemm</l-m>” <l-m>mill-karozza</l-m> mingħajr ma toqgħod tmur tipparkja xi mkien ’il bogħod fejn ħadd ma jara u jagħraf <l-m>il-karozza</l-m> tiegħek, <l-m>fit-toroq</l-m> residenzjali <l-m>tal-Gżira</l-m> jew Ta’ Xbiex, u mbagħad ikollok timxi lejn <l-m>il-Ġnien</l-m> fit-triq ewlenija ta’ barra — ma jmurx jgħaddi xi ħadd <l-m>tal-familja</l-m> jew <l-m>tax-xogħol</l-m>. Minflok dan kollu, <l-m>fil-Ġnien</l-m> stajt tibqa’ dieħel <l-m>bil-karozza</l-m>, stajt tgħaddi u ma teħilx, speċjalment meta ridt biss tieħu nejka u mhux issib klikka sinjorini tafhom u teħel parlata lejl sħiħ.</p>
<p>Taħt <l-m>il-lampa</l-m> ewlenija <l-m>tan-nofs</l-m>, fuq <l-m>in-naħa</l-m> ta’ barra, bilqiegħda fuq kaxxa <l-m>tad-dawl</l-m> miżbugħa ħadra, bejn żewġ siġriet <l-m>tal-oleandru</l-m> u taħt siġra <l-m>tal-palm</l-m>, kien ikun hemm <l-m>il-klikka</l-m> tas-sinjorini veterani <l-m>tax-xena</l-m>, dawk li <l-m>fit-tmeninijiet</l-m> kellhom ħamsin sena; jew <l-m>il-buċċ</l-m>, b’żaqqhom barra u xorz <l-m>tal-jeans</l-m> imqatta’<span class="pullsemi">,</span> xi katina rqiqa <l-m>tad-deheb</l-m> u par mustaċċi. Jew inkella sinjorini <em>sew sew</em>, xagħarhom twil, culottes u flokk <l-m>tas-SEPARÉ </l-m>— ditta <l-m>tal-ħwejjeġ</l-m> b’ħanut żgħir ġewwa Taormina. Kultant, biex tgħid irfist <l-m>l-antiporta</l-m> tal-kontinent, kont tmur jumejn tiżvoga <l-m>mas-sinjorini</l-m> Sqallin u Ġermaniżi f’Taormina, tiżfen bi mrewħa f’idek <l-m>maż-żeffiena</l-m> tal-“Lakomija”<span class="pull">.</span></p>
<p><l-m>Fl-istess</l-m> ħin, <l-m>fil-Ġnien</l-m> bdew jinħolqu saffi soċjali ħafna aktar kumplessi: <l-m>il-klikka</l-m> tal-Maltin veterani <l-m>tax-xena</l-m> taħt <l-m>il-lampa</l-m> ta’ barra — jiġifieri <l-m>fl-iktar</l-m> post ċentrali u mdawwal — kellha status kważi ta’ elite, bejn minħabba <l-m>l-fatt</l-m> li dawn kellhom suġġettività politika b’saħħitha ħafna għax kienu out, u bejn għax <l-m>bl-ilbies</l-m> u <l-m>l-affetti</l-m> tagħhom ħolqu semjotika <l-m>tal-ġisem</l-m> viżibbli u li tintgħaraf immedjatament bħala gay. <l-m>Mill-banda</l-m> l-oħra, <l-m>fil-karozzi</l-m> kien hemm <l-m>il-ħufaturi</l-m> “normali”<span class="pull">:</span> jew miżżewġin jew introverti jew nemmiesa jħarsu, jilagħbu bih u jisimgħu <l-m>r-radio</l-m>. Bejniethom kien ikun hemm għaddejja logħba ta’ ħars, komunikazzjoni <l-m>bl-għajnejn</l-m> u sinjali oħra <l-m>bil-ġisem</l-m>. Jack Halberstam jitkellem dwar dan <l-m>il-lingwaġġ</l-m> tal-ħufar f’<em>Wild Things: The Disorder of Desire</em> u jgħid li permezz tiegħu wieħed jinnaviga ġo spazji urbani biex joħloq spazji queer fejn <l-m>id-desiderju</l-m> jista’ jersaq lejn <l-m>il-konnessjoni</l-m>. Imbagħad ġewwa <l-m>l-ġnien</l-m>, fuq <l-m>il-bankijiet</l-m> tal-ħadid, kienu jintefgħu dawk li għalihom <l-m>is-sess</l-m> kien <l-m>l-uniku</l-m> mod kif seta’ jieħu forma dak <l-m>id-desiderju</l-m> stramb u soċjopolitikament irrikonoxxibbli ta’ ġibda lejn raġel ieħor: dawk li wara moħqrija familjari, soċjali, u politika, baqa’ biss fihom <l-m>l-eku</l-m> jirbombja u jimraħ billejl; dawk li kienu vittmi ta’ stupru u swat li <l-m>l-unika</l-m> konnessjoni <l-m>mad-dinja</l-m> kienet li jibqgħu jirrepetu <l-m>t-trawma</l-m> ewlenija lejl wara lejl, mimdudin għarwenin fuq bank <l-m>fid-dlam</l-m> ċappa, jistennew li xi ħadd ideffes xi flixkun <l-m>fis-sħana</l-m> umduża ta’ sormhom, jew li jitfi <l-m>s-sigarett</l-m> fuq <l-m>il-parċmina</l-m> ta’ daharhom.</p>
<p>Niftakrek tkellimni u tgħidli kif kien iħallik marbut <l-m>mal-ħadid</l-m> tat-taraġ <l-m>tad-dar</l-m> li fiha kont ilek tgħix mindu kont tifel, qabel imur lura għand ommu, <l-m>il-mara</l-m> u <l-m>t-tfal</l-m>, u jħallilek skutella <l-m>tal-klieb</l-m> bi ftit ikel biex titrejjaq sa ma jiġi jiftaħ <l-m>il-katnazz</l-m> qabel imur <l-m>ix-xogħol</l-m> filgħodu, għax kien jgħir, kien jibża’ li se toħroġ tħuf matul <l-m>il-lejl</l-m> imma ma setax joqgħod miegħek għax <l-m>il-lejl</l-m> ma kienx tiegħu. Niftakrek sewwa tħares u tiffissa lejn <l-m>id-Dr</l-m> Martens iswed <l-m>tal-ġilda</l-m> li kont għadni kif xtrajt minn Londra, u kif, <l-m>bil-ħeffa</l-m> ta’ annimal notturn, inżilt tilagħqu u tgħidli li jien <l-m>it-tough</l-m> guy tiegħek. Sawwatni, tough guy. Obżoqli u sawwatni tough guy. Jien tiegħek.</p>
<p>Dawn kienu <l-m>s-soluzzjonijiet</l-m> ad hoc li nibtu minn realtajiet soċjali u ġeografiċi madwarna biex jinħolqu kuntesti u spazji fejn ċerti nies setgħu jkunu parti minn komunità moħbija <l-m>fil-pubbliku</l-m>, li titgħallem timxi, titkellem, tħares, u tilbes, biex tissinjala kodiċi maħruġ, miftiehem u rreċiprokat. B’<l-m>dal-mod</l-m>, allura, Strada Rjali pereżempju stajt tgħixha fuq <l-m>tal-inqas</l-m> żewġ saffi ta’ kodiċi soċjali: li timxi <l-m>mal-protokoll</l-m> sanzjonat <l-m>mill-komunità</l-m> inġenerali, jew li timxi u titfa’ sinjali ma’ kullimkien perċepibbli għal dawk bħalek biss. Qisha mażunerija <l-m>tal-ġeneru</l-m>, <l-m>is-sess</l-m>, u <l-m>l-identità:</l-m> ta’ ġewwa, interjorizzata, ikkodifikata b’mod rigoruż, u li tinbena u tiżżarma ħafif ħafif mingħajr ma tuża prostetika li tista’ ġġibek ħati ta’ sovverżjoni. Dan ma kienx <l-m>il-każ</l-m> għal persuni trans <l-m>fit-tmeninijiet</l-m>, pereżempju, fejn <l-m>il-prostetika</l-m> kienet parti integrali <l-m>mill-espressjoni</l-m> u <l-m>l-performattività</l-m> tal-identità tagħhom. B’hekk, <l-m>il-kodiċi</l-m> gay kien li titfa’ sinjali espliċiti; dak trans kien li tibni kodiċi ta’ aġir li ma jagħtix <l-m>fil-għajn</l-m>, magħmul minn prostetika materjali — tal-ġisem u <l-m>tal-aċċessorji </l-m>— li jaħbi <l-m>t-tranżizzjoni</l-m>.</p>
<p class="break"><span class="initial"><span class="dropcap drop-I">I</span><l-m>l-ħufar</l-m></span>, <l-m>bil-kontra</l-m> tal-qoħob, ġeneralment ma jinvolvi <l-m>l-ebda</l-m> ħlas jew tranżazzjoni finanzjarja; <l-m>għall-kuntrarju</l-m>, huwa ekonomija soċjali u sesswali bbażata fuq politika demokratika <l-m>tal-esplorazzjoni</l-m> tad-desiderju u erotiżmu antikapitalista. Din <l-m>il-politika</l-m> laqgħet ukoll irgiel li, għal raġunijiet oltre <l-m>l-orjentazzjoni</l-m> tagħhom, fittxew <l-m>l-espressjoni</l-m> sesswali, jew <l-m>l-iżvog</l-m> intimu, ma’ rġiel oħra f’kuntest fejn tħoss li jista’ jkollok opportunitajiet aktar mifruxa. <l-m>Il-ħufar</l-m> ma kienx riżervat biss għal min kien omosesswali, bisesswali, jew bikurjuż, iżda wkoll għal dawk li kellhom fetiċċi — speċjalment ta’ cross dressing — jew diżabbiltà ġenitali. Għal dawn, <l-m>il-kuntest</l-m> normattiv ma kienx ideali minħabba <l-m>l-mistħija</l-m>, <l-m>l-intolleranza</l-m>, jew minħabba li dawn <l-m>il-modalitajiet</l-m> ta’ suġġettività ma kinux sanzjonati bħala maskulinità, u konsegwentament kienu mistkerrha u meqjusin bħala abberrazzjonijiet. Dan kien ukoll parti <l-m>mill-prassi</l-m> tal-ġeneru u <l-m>s-sesswalità</l-m> qabel ġew iffurmati kategoriji identifikatorji u normattivi anki <l-m>għall-omosesswali</l-m> stess. <l-m>Fit-tmeninijiet</l-m> stajt tinżel tħuf u ma tmurx <l-m>id-dar</l-m> tqatta’ xagħrek għax int gay; <l-m>l-aqwa</l-m> li tkun “għamilt”<span class="pull">,</span> fejn “għamilt” kien <l-m>l-ewfemiżmu</l-m> li jindika li tkun mort tħuf u għabbejt. Raġel li kien “jagħmel” — jew li kien “imur”<span class="pull">,</span> għax “iħobb” — kien preċiżament raġel li kien jinżel iħuf però kien jidentifika bħala eterosesswali u allura għalih <l-m>l-intimità</l-m> kienet tkun biss żvog jew avventura; jiġifieri, “jagħmel, imma mhux ‘hekk’!”</p>
<p class="break"><span class="initial"><span class="dropcap drop-Q">Q</span>abel</span> <l-m>l-attiviżmu</l-m> u <l-m>l-advocacy</l-m> groups, <l-m>l-uniċi</l-m> forom ta’ ribelljoni u anarkiji antieteronormattivi kienu li ma tħallix <l-m>lill-ġenituri</l-m> jġennuk biex tiżżewweġ, li tinżel tħuf, u li tintilef minn sensik fuq dancefloor. <l-m>Għall-inqas</l-m> dik kienet <l-m>l-intenzjoni</l-m> għax meta tħares <l-m>mill-viċin</l-m>, jidher ċar li anki f’dawn <l-m>l-ispazji</l-m> siguri kienu jiffurmaw ġerarkiji ta’ poter, esklużjoni u diskors ostili. Pereżempju, <l-m>fil-Ġnien</l-m> tal-Gżira, fost <l-m>il-ġuvintur</l-m> żgħar li kienu għadhom kif ħarġu <l-m>fix-xena </l-m>— id-debuttanti gay — l-irġiel miżżewġa, speċjalment Maltin, ma tantx kienu jinżlu tajjeb ħafna. Ħafna drabi, biex jimminimizzaw <l-m>l-espożizzjoni</l-m> u <l-m>l-viżibbiltà</l-m>, uħud minn dawn ma kinux jinżlu <l-m>mill-karozza</l-m> imma jibqgħu jduru fuq <l-m>it-tarmak</l-m> jew jimxu ’l bogħod. Dawn kienu jitpoġġew f’kategorija għalihom: jekk gay imma miżżewweġ, ma tantx kont issib ħniena fi lsien <l-m>in-nies:</l-m> dejqa-imdejqa-miżżewġa-liżbjana.</p>
<p><l-m>Il-kultura</l-m> ossessivament iffissata fuq <l-m>l-atletiċiżmu</l-m> kienet ukoll teskludi <l-m>l-obeżità</l-m> u <l-m>d-diżabbiltà</l-m>. Però din <l-m>l-esklużjoni</l-m> ma kinitx tapplika <l-m>għall-irġiel</l-m> normali li jmorru <l-m>mal-irġiel</l-m>, għax <l-m>in-“normalità</l-m>” kienet tikkumpensa għal dawn <l-m>in-“nuqqasijiet</l-m>” <l-m>bil-buċċaġni</l-m>. Dan sakemm <l-m>il-moviment</l-m> tal-orsijiet ħaddan <l-m>l-ideali</l-m> ta’ iġsma diversi u estetizza <l-m>l-ħxuna</l-m> u <l-m>s-suf</l-m>. Kien hemm ukoll <l-m>is-“sinjorinaġni</l-m>”<span class="pull">,</span> jiġifieri <l-m>l-aġir</l-m> ta’ persuni gay ikkampjat ħafna mimli affetti <l-m>tal-idejn</l-m>, <l-m>ix-xufftejn</l-m>, <l-m>l-għajnejn</l-m>, żeglig <l-m>tas-sorm</l-m>, u espressjonijiet iperboliċi <l-m>bl-użu</l-m> ta’ aġġettivi ta’ intensità qawwija u b’repetizzjoni, bħal pereżempju “inħobb sew sew” jew “tidher sew sew”<span class="pull">.</span> <l-m>ll-miżżewweġ</l-m> gay — imma mhux <l-m>in-“normali</l-m>” miżżewweġ — kien ġifa għax <l-m>l-omosesswalità</l-m> kienet titqies iktar deterministika <l-m>mill-eteronormattività;</l-m> illum nifhmu aħjar li tista’ tkun miżżewweġ ma’ mara imma “tħobb”<span class="pull">,</span> avolja tidentifika bħala etero. <l-m>L-oppost</l-m>, jiġifieri li raġel gay jikseb intimità temporanja <l-m>mas-sess</l-m> oppost ma tantx kienet titqies possibbli. Dan <l-m>x’aktarx</l-m> minħabba li <l-m>d-diskors</l-m> tal-interjorità awtentika kien <l-m>fil-qofol</l-m> tat-teoriji <l-m>tas-sess</l-m> u <l-m>l-ġeneru</l-m> li kien għadu ġej <l-m>mill-attiviżmu</l-m> biex <l-m>l-omosesswalità</l-m> titneħħa <l-m>mid-</l-m><em>Diagnostic and Statistical Manual of Mental Disorders</em> (DSM) <l-m>tal-American</l-m> Psychiatric Association <l-m>fl-1973</l-m>, wara <l-m>l-irvelli</l-m> ta’ Stonewall erba’ snin qabel. Ħaġa <l-m>tal-iskantament</l-m>, pereżempju, hija <l-m>l-impressjoni</l-m> li kellhom uħud gay, li raġel straight huwa ħafna aktar flessibbli u versatili sesswalment minn raġel omosesswali, qisu ġaladarba tiltaqa’ <l-m>mal-omosesswalità</l-m>, tinbela’ <l-m>mill-permanenza</l-m> tal-loġika interjuri tagħħa. Din <l-m>il-loġika</l-m> ssostni li <l-m>l-eterosesswalità</l-m> hija temporanja, għoqda ta’ kostrizzjonijiet li meta jinħallu tinbeżaq <l-m>il-verità</l-m> ta’ wara <l-m>s-sess</l-m>, dak li Michel Foucault kien ikkonċepieh bħala <l-m>l-ħajbu</l-m> li hemm mistobħi wara <l-m>s-sess</l-m>.</p>
<p>Illum insibu eku ta’ dan <l-m>fil-loġika</l-m> eteronormattiva, fejn naraw <l-m>it-terrur</l-m> ta’ xi ġenituri li <l-m>t-tfal</l-m> tagħhom jiġu “groomed”<span class="pull">,</span> jew ta’ rġiel omoterrorizzati li jekk jaqgħalhom <l-m>ix-xugaman</l-m> fix-shower <l-m>tal-gym</l-m> se jsiru gay, loġika li turi biċ-ċar li bosta m’għandhomx ċertezza <l-m>fis-sesswalità</l-m> bħala fenomenu deterministiku u bijoloġiku monolitiku, imma jemmnu li tista’ tiġi magħġuna b’mod performattiv u b’insistenza u repetizzjoni. Dan huwa fenomenu stramb ħafna għal min iħares lejn <l-m>it-teorija</l-m> tal-ġeneru <l-m>mill-viċin</l-m> minħabba li teoristi bħal Judith Butler ukoll isostnu li <l-m>l-ġeneru</l-m> huwa kostrutt soċjali u konsegwenza ta’ atti ripetittivi sanzjonati <l-m>mill-istat</l-m> u <l-m>l-kulturi</l-m> normattivi tiegħu. Stramb għaliex fost <l-m>in-nies</l-m> queer li jħobbu jikkwotaw lil Butler, <l-m>l-identità</l-m> għandha kważi sinsla deterministika li meta tilqagħha ġo ħajtek, inti tibda tgħix ħajja awtentika. Imbagħad fost <l-m>il-kritiċi</l-m> l-iktar storbjużi, dawk li jridu jaħarqu <l-m>l-kotba</l-m> ta’ Butler għax isostnu li <l-m>l-identità</l-m> u <l-m>l-ġeneru</l-m> huma binarji naturali u deterministiċi, issib bosta li jemmnu li <l-m>l-“gayyaġni</l-m>” tista’ tinfluwenzak. <l-m>Fil-qofol</l-m> ta’ dan <l-m>id-diskors</l-m> hemm ovvjament <l-m>it-terminu</l-m> “kostrutt” li ħafna tawh firxa semantika kbira meta, <l-m>fil-fatt</l-m>, Butler qalu li <l-m>l-kostrutt</l-m> huwa dejjaq, permanenti, u ssedimentat daqs <l-m>il-ġenetika</l-m>. Hawnhekk spiss tinqabad thewden <l-m>is-suġġettività</l-m> omosesswali: tgħid <l-m>il-coming</l-m> out huwa forma ta’ restrizzjoni ta’ sesswalità ħafna aktar fluwida?</p>
<p class="break"><span class="initial"><span class="dropcap drop-F">F</span>’Malta</span>, <l-m>il-ħufar</l-m>, fi spazji fejn <l-m>l-aċċess</l-m> kien naqra iktar diffiċli, kien riżervat għal matul <l-m>il-ġurnata </l-m>— il-Bombi, <l-m>il-Blata</l-m> u <l-m>l-Garaxx</l-m> tal-Ġnejna, u Pembroke — filwaqt li spazji faċilment aċċessibbli, u għalhekk aktar “pubbliċi”<span class="pull">,</span> kienu ffrekwentati billejl. <l-m>Iż-żoni</l-m> tal-ħufar ta’ binhar kienu <l-m>fil-biċċa</l-m> l-kbira qrib <l-m>il-baħar </l-m>— il-Ġnejna, Pembroke. Dan minħabba li <l-m>l-blat</l-m> u <l-m>l-baħar</l-m> joffru <l-m>l-possibbiltà</l-m> li min kien hemm seta’ jneħħi ħwejġu u jħuf għarwien <l-m>fil-ħofor</l-m> bejn blat <l-m>tal-qawwi</l-m> u <l-m>fil-kmamar</l-m> tal-fdalijiet ta’ bini militari kolonjali Ingliż. Iżda <l-m>fis-snin</l-m> disgħin, f’dagħdigħa demokristjana, <l-m>l-istat</l-m> beda juża tattiċi ta’ sorveljanza li fihom pulizija <l-m>bl-uniformi</l-m>, mgħammra bi trombi u speed boats, bdew iduru <l-m>l-bajjiet</l-m> u jimponu <l-m>l-ordni</l-m> pubblika.</p>
<p><l-m>Il-Bombi</l-m>, jiġifieri <l-m>l-buskett</l-m> li jinbeżaq <l-m>mis-swar</l-m> ta’ barra <l-m>tal-Belt</l-m> bejn Sa Maison u <l-m>l-Furjana</l-m>, jokkupa spazju reżonanti ħafna <l-m>fl-immaġinarju</l-m> omosesswali Malti mhux biss għaliex kulħadd jaf bih — saħansitra dawk li ma jafu xejn dwar <l-m>il-kulturi</l-m> u <l-m>l-prattiki</l-m> tal-ħufar f’Malta — iżda wkoll minħabba <l-m>l-liminalità</l-m> tiegħu, mifrux bejn <l-m>id-daħla</l-m> miftuħa u viżibbli <l-m>għall-Belt</l-m> Valletta u <l-m>l-ħruġ</l-m> lejn <l-m>l-ibliet</l-m> urbani sekondarji <l-m>tal-Ħamrun</l-m>, <l-m>il-Furjana</l-m>, u <l-m>l-Imsida</l-m>. <l-m>Il-ħufar</l-m> binhar ġewwa <l-m>l-Bombi</l-m> kien possibbli peress li kien iseħħ <l-m>fil-foss</l-m> eżatt taħt <l-m>il-ħitan</l-m> tal-Furjana, ftit imbiegħed <l-m>mit-triq</l-m> bis-siġar <l-m>tal-buskett</l-m>. Jekk tħares fuq <l-m>ix-xellug</l-m> minn fuq <l-m>tal-linja</l-m> int u dieħel <l-m>il-Belt</l-m>, <l-m>is-siġar</l-m> taż-żnuber huma <l-m>s-siparju</l-m> bejnek u bejn <l-m>il-prattikanti</l-m>. <l-m>Il-buskett</l-m> tal-Bombi għadu jiġbed ħafna rġiel — mhux biss gay, omosesswali, bisesswali u bikurjużi — minħabba li <l-m>l-preżenza</l-m> fil-buskett innifsu mhux neċessarjament indikazzjoni ovvja għala wieħed qiegħed hemm. <l-m>Fl-istess</l-m> ħin, <l-m>il-Bombi</l-m> jagħti aċċess faċli <l-m>għall-ħaddiema</l-m> tal-Belt u <l-m>l-madwar</l-m> waqt <l-m>il-break</l-m> tax-xogħol.</p>
<p><l-m>Is-City</l-m> Lights — fi żmienu ċinema <l-m>tal-films</l-m> pornografiċi <l-m>fil-qalba</l-m> tal-Belt — kien viżibbli wisq għal ħafna nies puliti u/jew professjonisti u ġeneralment kien iffrekwentat aktar minn nies lokali, minn ħaddiema <l-m>tas-sess</l-m> trans, u rġiel anzjani, u allura kellu suq libidinali ieħor.</p>
<p><l-m>Iż-żoni</l-m> tal-aċċess pubbliku u <l-m>l-baħar</l-m> kienu informalment mgħassa minn dawk li kienu jassumu <l-m>r-rwol</l-m> ta’ għassiesa biex jieħdu ħsieb jindikaw <l-m>il-wasla</l-m> tal-pulizija <l-m>tal-iskwadra</l-m> mobbli jew patrol boats <l-m>tal-armata</l-m>. Dan kien ifisser li, ħafna drabi, <l-m>l-omosesswali</l-m> kienu jew ifittxu <l-m>x-xquq</l-m> bejn blat <l-m>tal-qawwi</l-m>, jew <l-m>fil-fosos</l-m> bejn <l-m>il-ħitan</l-m> urbani u <l-m>ż-żoni</l-m> tal-imsaġar.</p>
<p>Spazji pubbliċi oħrajn fejn <l-m>il-ħufar</l-m> kien iseħħ <l-m>fil-beraħ</l-m> u matul <l-m>il-ġurnata</l-m> kienu <l-m>l-latrina</l-m> tal-Belt, taħt <l-m>l-Ajkla </l-m>— quddiem <l-m>il-Phoenicia</l-m> Hotel — u <l-m>l-Funtana</l-m>. F’dawn <l-m>il-postijiet</l-m>, <l-m>il-ħufar</l-m> kien juża dik <l-m>l-istrateġija</l-m> tal-ħars u <l-m>l-logħob</l-m> tal-kuntatt <l-m>tal-għajnejn</l-m> biex joħloq saff ta’ komunikazzjoni u sinjalazzjoni li jgħaddi taħt <l-m>ir-radar</l-m> ta’ dawk li mhumiex qed iħufu.</p>
<p class="break"><span class="initial"><span class="dropcap drop-L">L</span>-ispazji</span> <l-m>tal-ħufar</l-m> jiddeterminaw <l-m>il-mod</l-m> kif <l-m>il-ġisem</l-m> jgħix u jiċċaqlaq fihom. <l-m>Il-ħufar</l-m> ta’ binhar huwa aktar inklużiv ta’ rġiel li mhumiex <l-m>fil-beraħ</l-m>, ta’ rġiel bisesswali u bikurjużi, speċjalment dawk li huma miżżewġa f’għaqda eteronormattiva. Matul <l-m>il-ġurnata</l-m>, faċli tiżgiċċa <l-m>mis-sorveljanza</l-m> familjari jew professjonali, faċli taħrab ħarba <l-m>mix-xogħol;</l-m> matul <l-m>il-lejl</l-m>, <l-m>is-sorveljanza</l-m> hija iktar ovvja. <l-m>Il-ġisem</l-m> fid-dlam jafda <l-m>ħafn’inqas</l-m>. <l-m>Il-ħufar</l-m> billejl kien <l-m>mill-biċċa</l-m> l-kbira jiġbed irġiel omosesswali. <l-m>Fis-sajf</l-m>, <l-m>il-ħufar</l-m> sar aktar impenjattiv partikolarment <l-m>mal-irġiel</l-m> Ingliżi u Ġermaniżi. <l-m>Mis-snin</l-m> sebgħin <l-m>sad-disgħinijiet</l-m>, Malta kienet fuq <l-m>il-mappa</l-m> tat-turiżmu sesswali gay. Taormina kienet ilha destinazzjoni <l-m>għall-omoturiżmu</l-m> Ġermaniż għal għexieren ta’ snin. Dan minħabba li kienet werrieta ta’ orjentaliżmu sfrenat <l-m>mir-ritratti </l-m>— problematiċi ħafna — tal-Baruni Wilhelm von Gloeden li kien intefa’ Taormina jiġbed <l-m>ir-ritratti</l-m> ta’ subien għarwenin, midlukin <l-m>biż-żejt</l-m> taż-żebbuġa, iħarsu lejk <l-m>mir-ritratt</l-m> qishom <l-m>it-tfajjel</l-m> li jistiednek teħodlu ħawħa <l-m>mill-bixkilla</l-m> fil-pittura ta’ Caravaggio. Taormina għoliet ħafna meta <l-m>s-sinjorini</l-m> Ġermaniżi sinjuruni ntefgħu hemm iberbqu <l-m>d-Deutschemark</l-m> roża u Malta, allura, laqgħet lil dawk li ġiethom irħas jinżlu naqra iktar ’l isfel <l-m>fil-Mediterran</l-m>. Saħansitra, bdew ġejjin anki rġiel gay <l-m>mill-kontinent</l-m> biex jaħdmu <l-m>fl-industrija</l-m> tat-turiżmu, u <l-m>x-xena</l-m> queer bdiet tara iktar Ġermaniżi u Żvediżi. <l-m>Fl-istess</l-m> ħin, <l-m>fis-snin</l-m> tmenin <l-m>fl-Ingilterra</l-m> kien hemm żieda <l-m>fis-sorveljanza</l-m> tal-omosesswalità speċjalment <l-m>tal-ħufar</l-m> f’postijiet pubbliċi <l-m>bħal-latrini</l-m> fit-toroq prinċipali u <l-m>l-ġonna</l-m> pubbliċi, u allura <l-m>l-irġiel</l-m> Ingliżi ħarbu <l-m>mill-konvenzjonijiet</l-m> tad-dinja <l-m>l-qadima</l-m> u marru lejn eks kolonji Brittaniċi bħal Hong Kong, Singapore u Malta. Malta attirat tip partikolari ta’ rġiel gay Ingliżi, speċjalment irġiel bojod <l-m>tal-klassi</l-m> tal-ħaddiema minn żoni urbani jew suburbani sekondarji ta’ Middle England, irġiel li f’pajjiżhom stess ma kinux igawdu minn wisq privileġġ. Dawn ġabu magħhom <l-m>il-gaypop</l-m> tal-Communards, <l-m>il-poppers</l-m>, <l-m>il-possibbiltà</l-m> li tmur lura magħhom, u <l-m>l-furrax</l-m>. Interessanti kif avolja <l-m>l-irġiel</l-m> gay Maltin, <l-m>fil-biċċa</l-m> l-kbira, adottaw magħhom passività kemm soċjali kif ukoll sesswali — bla dubju infurmata <l-m>mir-relazzjonijiet</l-m> kolonjali internalizzati u sedimentati — xorta waħda rnexxielhom joħolqu karattru u identità ta’ grupp lokali. Dan <l-m>il-fenomenu</l-m> huwa attestat bnadi oħra <l-m>fl-eks</l-m> kolonji, partikolarment <l-m>fl-etnografiji</l-m> queer ta’ Eng-Beng Lim li, b’eku ta’ Edward Said, jargumentaw li <l-m>d-diskors</l-m> dwar <l-m>il-fenomenu</l-m> queer “Asian Boy” ġewwa Singapore, għalkemm jirrappreżenta proċess ta’ “awtoorjentalizzazzjoni” — billi jirriproduċi binarji razzjali u kulturali li ġew mogħtija <l-m>mill-Ingliżi</l-m> matul <l-m>il-ħakma</l-m> tagħhom — xorta waħda jisfida kemm <l-m>il-mudelli</l-m> Ewro-Amerikani <l-m>tal-identità</l-m> gay persistenti globalment kif ukoll dawk eteronormattivi lokali.</p>
<p class="break"><span class="initial"><span class="dropcap drop-I">I</span><l-m>l-Ġnien</l-m></span> kien <l-m>il-post</l-m> fejn kont tmur wara li tmidd ’l ommok anzjana, marida, waslet <l-m>fl-aħħar</l-m>, <l-m>fis-sodda</l-m>, għax “ħutek miżżewġin, <l-m>bit-tfal</l-m>, dawk ikollhom <l-m>x’jagħmlu</l-m>”<span class="pull">;</span> u int gay, “<l-m>x’tagħmel</l-m> m’għandekx ħlief tieħu fuq spallejk <l-m>il-piż</l-m> tat-trobbija <l-m>tal-ġenituri</l-m> fix-xjuħija u <l-m>fil-mard</l-m>.<span class="pullsemi">”</span> Allura kont tinżel <l-m>il-Ġnien</l-m> tgħid kelma; ommok ’qas int out magħha, u issa xjaħet, u inutli tgħidilha, xorta waħda, għax: one, ma tifhimx; two, omofobika — tgħidli li ħlief tgħajjar <l-m>il-pufti</l-m> tat-televixin ma tagħmilx; u three, ’qas biss għandek boyfriend, <l-m>x’se</l-m> taqbad tgħidilha? Żgur li mhux se tgħidilha li meta hi tidħol tistrieħ wara <l-m>t-talb</l-m>, <l-m>ir-rużarju</l-m>, u <l-m>t-timxit</l-m> ta’ xagħarha, int tinżel terdgħu <l-m>l-Ġnien</l-m> tal-Gżira! Tgħidli li kont issibha bi tqila tagħmel <l-m>il-code</l-m> switch <l-m>mid-dar</l-m> għall-ħufar, li Donna Summer <l-m>fl-isterjo</l-m> tal-karozza bejn Birkirkara u <l-m>l-Gżira</l-m> kienet tgħinek terħilha naqra, li kont tintefa’ tgħid kelma taħt <l-m>il-lampier</l-m> ta’ barra <l-m>l-Ġnien</l-m> l-ewwel, tisma’ <l-m>l-bulettin</l-m> tas-sinjorini u tgħid tiegħek, <l-m>x’ġara</l-m> l-lejl ta’ qabel, għax bqajt iddur u tagħqad <l-m>sal-ħamsa</l-m> ta’ filgħodu, tistenna lil <l-m>tal-ħobż</l-m> jiġi jitbattal u jistrieħ qabel imur <l-m>il-forn</l-m>, “għax inkella jagħmel ġurnata jhewden bih imqajjem”<span class="pull">.</span> Professjonalment, tgħallimt tagħmel <l-m>il-kontijiet</l-m>, u ġġib <l-m>il-kapaċitajiet</l-m> tiegħek <l-m>fir-rakkuntar:</l-m> kemm għassiesa għaddew, kemm kien hemm pulizija <l-m>fil-karozza</l-m>, kemm waqqfu nies <l-m>fit-triq</l-m> ta’ barra. Tirreferi <l-m>għall-irġiel</l-m> jew <l-m>bin-numru</l-m> tat-tarka <l-m>tal-karozza</l-m>, jew b’xi laqam.</p>
<p><l-m>Is-sobrikett</l-m> fix-xena mhuwiex fenomenu biss lokali, ’qas xejn. Indunajt li huwa universali meta ntfajt niffissa fuq Jean Genet u kont nagħmel <l-m>il-ġranet</l-m> nixrob <l-m>il-kafè</l-m> għand <l-m>il-Prego</l-m> ta’ South Street u naqra fuq <l-m>is-sinjorini</l-m> Pariġini b’laqmijiet elaborati qishom vrus ta’ talb Marjan. Imma tagħna kienu jifqgħu lil kulħadd <l-m>bid-daħk</l-m>. Eżatt kont issibhom, imma dejjem kont iżżomm amment li tħallihom għal bejnietna: <l-m>it-Topo</l-m>, <l-m>il-Ġobon</l-m>, <l-m>il-Woodpecker</l-m>, <l-m>il-Ħajta</l-m>, <l-m>id-Dova</l-m>, <l-m>il-Pamela</l-m>, <l-m>il-Kekina</l-m> Kukuuper Kerringtin Kowbi, <l-m>il-Fallon</l-m>, <l-m>it-Tabu</l-m>. <l-m>Fix-xena</l-m> tal-ħufar, <l-m>is-saffi</l-m> kważi diglossiċi <l-m>tal-vernakular</l-m> kienu importanti li tosservahom <l-m>bir-regoli</l-m> mhux miktuba <l-m>tal-Akkademja</l-m> tas-Sinjorini: bejn <l-m>il-ħbieb</l-m>, kulħadd isejjaħlek <l-m>bil-laqam</l-m> ta’ mara; xħin jiġi raġel, tirriversja <l-m>għall-buċċaġni</l-m>. Inkella ma tgħabbix.</p>
<p class="break"><span class="initial"><span class="dropcap drop-F">F</span><l-m>is-sajf</l-m></span>, meta <l-m>d-demografija</l-m> tal-Ġnien kienet tinbidel u ssir iktar internazzjonali, spiss kont tisma’ fuq <l-m>il-furrax</l-m>. <l-m>Il-furrax</l-m> kellu prevalenza għolja f’dan <l-m>l-istaġun</l-m> u <l-m>s-soluzzjoni</l-m> għalih kienet flixkun Quellada lotion. <l-m>L-HIV</l-m> kienet għadha ma tissemmiex wisq <l-m>fix-xena;</l-m> għalkemm kienu diġà tilfu ħajjithom tnejn jew tlieta <l-m>mill-klikka</l-m>, <l-m>il-virus</l-m> kien għadu ma bediex jinfirex lokalment. <l-m>It-terrur</l-m> tal-HIV daħal ġewwa Malta aktar fost <l-m>l-eterosesswali</l-m> l-ewwel, u aktar bejn dawk li kienu jużaw <l-m>l-eroina</l-m> milli fost dawk li kienu jipprattikaw <l-m>is-sess</l-m> bla protezzjoni. <l-m>Il-furrax</l-m> kien problema iktar imminenti u <l-m>x’aktarx</l-m> illi <l-m>l-iġene</l-m> sesswali kontra <l-m>l-furrax</l-m> kienet laħqet derriet sorveljanza <l-m>tal-ġisem </l-m>— u qajmet <l-m>il-waħx</l-m> tal-paranojja — li serviet ta’ preparazzjoni għal meta wasal <l-m>il-virus</l-m> tal-HIV. Dawn <l-m>l-affarijiet</l-m> kont tisma’ fuqhom mingħand <l-m>il-klikka</l-m> ta’ taħt <l-m>il-lampier</l-m> ta’ barra. Hemmhekk kont tisma’ fuq min għandu <l-m>l-furrax</l-m>, fuq kif għandek tilbes qalziet ta’ taħt abjad u tiċċekkja għal tikek ħomor filgħodu u tqaxxar <l-m>is-suf</l-m> kollu jekk jaqbdek <l-m>il-ħakk</l-m> għax inkella <l-m>l-furrax</l-m> jinfirex <l-m>mas-suf</l-m> kollu, fuq min kien mar jgħix barra u ġie lura u seta’ laqqat <l-m>il-virus</l-m>, fuq minn fejn tista’ tiddobba flixkun poppers jew tixtri daqqa Deca jew Winstrol. <l-m>L-isterojdi</l-m> kienu moda lejn <l-m>l-aħħar</l-m> tat-tmeninijiet u <l-m>l-bidu</l-m> tad-disgħinijiet meta <l-m>l-AZT</l-m>, jiġifieri <l-m>l-ewwel</l-m> kura cocktail <l-m>tal-HIV</l-m>, bdiet iċċekken u tnixxef <l-m>id-dehra</l-m> tal-ġisem, speċjalment <l-m>tal-wiċċ</l-m>, ta’ min kien fuqha u għalhekk, <l-m>fix-xena</l-m> ta’ Londra, New York u Miami, bdew jintużaw <l-m>l-isterojdi</l-m> u bdiet tiżvolġi kultura ġdida ta’ maskulinità li tesebixxi <l-m>l-ġisem</l-m> bħala massa muskolari f’saħħitha biex topponi <l-m>l-ottika</l-m> tal-inxif <l-m>tal-ġisem</l-m> bl-AIDS.</p>
<p><l-m>Iż-żoni</l-m> tal-ħufar mhumiex biss spazji għal inkontri sesswali iżda huma wkoll siti ta’ parentela alternattiva u soċjalità. F’dawn <l-m>iż-żoni</l-m>, <l-m>l-irġiel</l-m> gay kienu jitgħallmu mhux biss dwar <l-m>il-prattiki</l-m> tas-sess, <l-m>it-tixrid</l-m> tal-mard u <l-m>l-profilassi</l-m> iżda wkoll jadottaw prattiki informali ħafna li bihom jinħolqu qraba alternattivi għal dawk <l-m>tal-familja</l-m>, u li magħhom iġibu ġerarkiji interni ta’ komunità li ssostni ruħha avolja mingħajr ebda istituzzjoni li tirrappreżentaha soċjalment jew politikament. Bħalma nsibu fi strutturi oħrajn ta’ parentela, <l-m>l-appartenenza</l-m> tinbena fuq <l-m>l-użu</l-m> tal-lingwa: <l-m>fix-xena</l-m> tal-ħufar stajt titgħallem tuża <l-m>l-lingwaġġ</l-m> bit-termini tiegħu, termini u espressjonijiet li llum ġew approprjati u trivjalizzati għal għanijiet ta’ kummiedja <l-m>fil-kultura</l-m> popolari normattiva, bħal “haw’ oħt” jew “faqa’ sew” jew “kemm inħobb, ħi”<span class="pull">.</span> <l-m>Fl-istess</l-m> ħin, waqt <l-m>il-ħufar</l-m>, tiġi pprattikata b’mod intensiv <l-m>is-sorveljanza</l-m> interna <l-m>tal-ħufaturi</l-m>. Għalkemm <l-m>l-istruttura</l-m> hija somatodemokratika, <l-m>fis-sens</l-m> li ma tagħmilx distinzjoni kbira bejn klassi soċjali, xeqlib politiku, edukazzjoni, u età, xorta waħda kienet tiżvolġi sorveljanza klinika <l-m>bid-diskors</l-m> fuq <l-m>il-ġisem</l-m>. Għandi f’moħħi, pereżempju, <l-m>it-tixrid</l-m> ta’ informazzjoni li wieħed diġà jkun jaf fuq ħufatur minn barra <l-m>l-klikka </l-m>— jiġifieri wieħed li jinżel għax jagħmel jew għax iħobb — speċjalment fuq dettalji bijografiċi u anatomiċi, u preferenzi sesswali. Kienu jiġu elenkati <l-m>l-forom</l-m> u daqsijiet <l-m>tal-ġenitali</l-m> b’eżattezza klinika, min kien iġorr <l-m>il-proteżi</l-m>, min kien miżżewweġ u min kien isofri minn melankolija eġakulatorja jew kellu <l-m>t-tendenza</l-m> għad-dispjaċir u <l-m>l-aggressjoni</l-m> wara li jġibha. Kienet komuni li, min kien jinżel biex jagħmel biss, għax altrimenti kien iqis lilu nnifsu bħala “normali”<span class="pull">,</span> jew min kien “hekk” imma kellu reżistenza <l-m>għall-interjorità</l-m> u <l-m>l-orjentazzjoni</l-m> omosesswali, kien iwissik biex “jekk tarah barra” — jiġifieri barra <l-m>l-kuntest</l-m> tal-ħufar, bħallikieku <l-m>l-beraħ</l-m> tal-Ġnien kien jiġi esperjenzat bħala spazju ta’ ġewwa — ma tkellmux. Ovvjament, hawnhekk kien ikun hemm <l-m>il-weġgħa</l-m> li dan <l-m>il-bniedem</l-m> ma jridx jassoċja miegħek jew għax <l-m>in-nies</l-m> jafu li int gay jew inkella għax int tidher u allura jekk jiġi assoċjat miegħek jinkixef hu jew jinħolqu suspetti fuqu. Ħafna drabi, <l-m>il-veterani</l-m> tax-xena kienu jwissu <l-m>liż-żgħar</l-m> biex ma jintrigawx ma’ rġiel bħal dawn, jew “jekk se tgħabbi, għidlu hekk int qabel jgħidlek hekk hu”<span class="pull">.</span> Din <l-m>il-parentela</l-m> alternattiva kienet tinħoloq sabiex tikkumpensa <l-m>għat-telfien</l-m> ta’ parentela <l-m>mill-istituzzjoni</l-m> formali <l-m>tal-familja</l-m> peress li bosta kienu dawk li minħabba <l-m>l-fatt</l-m> li kienu out, ġew imkeċċija <l-m>mid-dar</l-m> u <l-m>mill-post</l-m> tax-xogħol. <l-m>Il-membri</l-m> tal-familja kienu jwarrbuhom, u jgħidulhom li kienu jibżgħu li <l-m>l-preżenza</l-m> tagħhom setgħet tnibbet ideat perversi dwar <l-m>l-identità</l-m> sesswali <l-m>fin-neputijiet</l-m>.</p>
<p><l-m>Il-parentela</l-m> alternattiva kienet — u għadha — informali ħafna, u għalhekk, <l-m>fis-soċjetà</l-m> inġenerali, meta tinqala’ xi ħaġa <l-m>bħall-mard</l-m>, <l-m>il-persuna</l-m> tispiċċa tiġi mbiegħda <l-m>mill-komunità</l-m> billi jingħalaq jew jiġi bblukkat <l-m>l-aċċess</l-m> għaliha, u tiġi ħajġekkjata <l-m>mill-familja</l-m> jew <l-m>mill-istat</l-m>. Din <l-m>il-familja</l-m> sekondarja lanqas ma kellha <l-m>s-setgħa</l-m> timmaniġġja <l-m>l-identità</l-m> tal-persuna ġaladarba din timrad jew titlef ħajjitha, bħalma ġara lil bosta nies <l-m>fil-komunità</l-m>, speċjalment persuni trans. Dawk <l-m>il-persuni</l-m> li għexu b’identità oħra u b’isem ieħor minn dawk li kellhom <l-m>fil-familja</l-m> formali, tilfu <l-m>l-identità</l-m> li kienu ħolqu għalihom infushom malli mardu, u speċjalment meta mietu. <l-m>Fil-mard</l-m> u <l-m>fil-mewt</l-m>, <l-m>l-istat </l-m>— bħala familja, bħala sptar, jew bħala <l-m>l-proċessi</l-m> burokratiċi wara <l-m>l-mewt </l-m>— jagħtik identità u jidfnek skont <l-m>il-parametri</l-m> aċċettabbli u normattivi tiegħu.</p>
<p>Biss però, sakemm kollox miexi sew, <l-m>il-parentela</l-m> alternattiva taħdem tajjeb. Biex, allura, tikkumpensa <l-m>għat-telfien</l-m> ta’ familja ġenetika, tinħoloq strateġija li biha <l-m>l-ħbieb</l-m> jiġu disesswalizzati. Dan <l-m>il-proċess</l-m> iseħħ — inkonxjament — billi persuna li magħha trid toħloq <l-m>ir-rabta</l-m> ta’ parentela tiddaħħal fi struttura ta’ diskors fejn tiġi ffemminizzata b’isem ta’ mara, ġeneralment jew isem meħud minn xi sensiela televiżiva li magħha tassoċja lil dik <l-m>il-persuna</l-m> jew inkella billi tuża <l-m>l-verżjoni</l-m> femminili <l-m>tal-isem</l-m>, tant aħjar jekk <l-m>bil-Malti</l-m>. Dan <l-m>il-proċess</l-m> li jiffemminizza, u allura jiddisesswalizza, <l-m>lis-suġġett</l-m> joħnoq <l-m>il-possibilità</l-m> li tinbet ġibda sesswali lejn dik <l-m>il-persuna</l-m>. Dan għax, ġaladarba ssejjaħ lil sħabek b’isem ta’ mara, titwarrab <l-m>il-possibbiltà</l-m> li jinbet <l-m>id-desiderju</l-m> lejn dik <l-m>il-persuna</l-m>. B’hekk jinħoloq spazju affettiv ġdid ma’ dawk li issa saru ta’ ġewwa. Għalkemm min iħares minn barra jimmaġina forma ta’ att teatrali jew performance, internament, din <l-m>l-imġiba</l-m> għandha loġika importanti ħafna <l-m>għall-koerenza</l-m> tal-komunità. Ħafna ħbiberiji profondi u b’saħħithom li damu tul ħajjiet sħaħ ġew iffurmati b’dan <l-m>il-mod</l-m>, u mhux għax, a priori qatt ma kien hemm <l-m>il-possibilità</l-m> ta’ attrazzjoni bejn <l-m>il-persuni</l-m> involuti. Biex imbagħad iżżomm milli tinbet xi forma ta’ interess erotiku, kont tirrepeti espressjonijiet bħal: “ma tarax ma mmurx ma’ dik; mela jien liżbjana!” F’dan <l-m>id-diskors</l-m>, allura, mhijiex biss <l-m>il-persuna</l-m> l-oħra li tidħol <l-m>fil-loġika</l-m> ta’ din <l-m>l-istruttura</l-m> ta’ diskors iżda anki dak li qed jitkellem.</p>
<p>Din <l-m>l-istrateġija</l-m> kellha konsegwenzi tanġibbli. <l-m>Fix-xitwa</l-m>, meta ftit li xejn kien ikun hawn turisti, <l-m>il-ħufar</l-m> fil-Ġnien kien imajna għaliex ħafna <l-m>min-nies</l-m> li kienu jinżlu kienu <l-m>tax-xena</l-m> u allura kien internalizzat fihom diġà dan <l-m>id-diskors</l-m> ta’ disesswalizzazzjoni. <l-m>Il-ħufar</l-m> kien allura jiddependi fuq dawk li kienu jew <l-m>fil-closet </l-m>— u li allura għalihom <l-m>l-omosesswalità</l-m> kienet biss <l-m>l-att</l-m> sesswali — jew fuq <l-m>l-irġiel</l-m> “normali” li kienu jħufu biss u li ma kellhom ebda kuntatt ieħor <l-m>max-xena</l-m>. Ġieli kont issib klikka sinjorini adulti jilagħbu ta’ Charlie’s Angels. <l-m>Fl-istaġun</l-m> tat-turiżmu din <l-m>is-sitwazzjoni</l-m> kienet tiġi riżolta b’mod prattiku ħafna: <l-m>il-Maltin</l-m> kienu jħufu <l-m>lill-barranin</l-m>. U biex din <l-m>il-prassi</l-m> tieħu sew, <l-m>fl-immaġinarju</l-m> gay Malti kienet nibtet <l-m>l-idea</l-m> li <l-m>l-barranin</l-m> maskili u buċċ ħafna, u allura b’potenzjal ta’ sesswalizzazzjoni tremend. <l-m>L-orjentaliżmu</l-m> internalizzat jirrappreżenta ’<l-m>l-barrani</l-m> b’maskulinità normattiva u b’saħħitha u <l-m>lill-persuna</l-m> Maltija gay bħala effemminata u debboli, u miġbuda lejn <l-m>il-perverżjoni</l-m>. <l-m>Fil-parentela</l-m> alternattiva nistgħu naraw kif <l-m>il-komunità</l-m> ta’ nies omosesswali u gay impurtat kważi <l-m>bis-sħiħ</l-m> it-tabujiet <l-m>tas-soċjetà</l-m> ta’ madwarha biex issaħħaħ <l-m>id-drawwiet</l-m> tagħha. Jekk nimxu ma’ Claude Levi-Strauss <l-m>fix-xogħol</l-m> tiegħu <em>Elementary Structures of Kinship</em>, nistgħu ngħidu li din <l-m>il-parentela</l-m> kellha funzjoni strutturali fejn <l-m>il-projbizzjoni</l-m> tas-sess bejn membri ta’ klikka <l-m>bl-idea</l-m> li “dik oħti” ħolqot regoli informali però riġidi immens ta’ kif <l-m>l-individwi</l-m> jirrelataw ma’ xulxin <l-m>għall-ordni</l-m> soċjali interna. Jew inkella, jekk insegwu <l-m>l-ideat</l-m> ta’ Marshall Sahlins <l-m>fil-ktieb</l-m> <em>Stone Age Economics</em>, napprezzaw aktar <l-m>il-varjazzjoni</l-m> soċjali, saħansitra universali, <l-m>tat-tabù</l-m> tal-inċest u naraw kif isaħħu <l-m>d-dinamika</l-m> tal-grupp, joħolqu spazji ta’ ġewwa u ta’ barra, u jipproteġu <l-m>l-interessi</l-m> soċjali <l-m>tal-membri</l-m>.</p>
<p class="break"><span class="initial"><span class="dropcap drop-I">I</span><l-m>l-patroċinju</l-m></span> <l-m>tal-Ġnien</l-m> tal-Gżira għadda minn żewġ stadji ta’ tnaqqis. <l-m>L-ewwel</l-m> fażi seħħet lejn <l-m>l-aħħar</l-m> tas-snin disgħin meta <l-m>l-amministrazzjoni</l-m> Nazzjonalista bdiet timplimenta politika ta’ ġentrifikazzjoni. Biex spazji pubbliċi jieħdu dehra aktar allinjata ma’ ideali Ewropej, <l-m>l-amministrazzjoni</l-m> bdiet tirkupra u tapproprja <l-m>mill-ġdid</l-m> żoni pubbliċi <l-m>għar-rikreazzjoni</l-m> eteronormattiva billi tinstalla sistemi ta’ sorveljanza CCTV u dwal <l-m>fil-ġonna</l-m> pubbliċi sabiex jipprojbixxu <l-m>lill-irġiel</l-m> gay milli jbiddlu <l-m>t-tifsira</l-m> u <l-m>l-funzjoni</l-m> ta’ dawn <l-m>l-ispazji</l-m>. Għadhom jiċċirkolaw ħafna stejjer dwar dak <l-m>il-jum</l-m> li <l-m>n-nies</l-m> marru jħufu <l-m>l-Ġnien</l-m> tal-Gżira <l-m>bħas-soltu</l-m> u sabuh kollu mixgħul. <l-m>Il-Ġnien</l-m> inbidillu ismu, u sar “Ġnien <l-m>il-Kunsill</l-m> tal-Ewropa”<span class="pull">.</span> <l-m>It-tieni</l-m> fażi ta’ tnaqqis wasal <l-m>mal-bidu</l-m> tas-cybercruising, jiġifieri <l-m>l-ħufar</l-m> fuq <l-m>l-apps</l-m> tas-sess <l-m>bħall-Gaydar</l-m> u Grindr. F’dan <l-m>il-kuntest</l-m>, <l-m>is-soċjalità</l-m> queer twarrbet <l-m>mill-ħufar</l-m> u bdiet tiżvolġi aktar <l-m>fil-beraħ</l-m>, saħansitra mxandra fuq <l-m>l-istazzjon</l-m> televiżiv <l-m>tal-Partit</l-m> Laburista meta <l-m>l-kumpanija</l-m> Rainbow Productions evolviet <l-m>fl-istazzjon</l-m> One u bdiet <l-m>il-mainstreaming</l-m> tat-tieni modernità gay <l-m>Maltija <span class="end-dot">.</span></l-m></p>
						</section>
					
				
				
					<section class="endnote body-text">
						<p>Lee Edelman jiżviluppa <l-m>t-teorija</l-m> tiegħu “bla futur” <l-m>fil-ktieb</l-m> <a href="https://worldcat.org/title/54952928">No Future: Queer Theory and the Death Drive</a>, pubblikazzjoni ta’ Duke University Press, 2004. <a href="https://www.worldcat.org/title/Cruising-utopia-:-the-then-and-there-of-queer-futurity/oclc/326466222">Cruising Utopia: The Then and There of Queer Futurity</a> ta’ Jose Estaban Muñoz huwa pubblikazzjoni ta’ NYU Press, 2009. Jack Halberstam jitkellem dwar <l-m>il-lingwaġġ</l-m> tal-ħufar <l-m>fil-ktieb</l-m> tiegħu <a href="https://www.worldcat.org/title/1182021585">Wild Things: The Disorder of Desire</a>, Duke University Press, 2020. Eng-Beng Lim jitkellem dwar <l-m>il-performattività</l-m> gay f’kuntest globali-neoliberali f’<a href="https://muse.jhu.edu/article/188396/summary">Glocalqueering in New Asia: The Politics of Performing Gay in Singapore</a> li deher <l-m>fit-Theatre</l-m> Journal, 57:3, Ottubru 2005. Eng-Beng Lim, bħal ħafna oħrajn, jibni fuq <a href="https://www.worldcat.org/title/251502501">Orientalism</a> ta’ Edward Said, ippubblikat <l-m>fl-1978</l-m> minn Pantheon Books. Għal dan <l-m>l-esej</l-m>, użajt ukoll <a href="https://www.tandfonline.com/doi/abs/10.1080/14747731.2019.1661159?journalCode=rglo20">Cruising, space and surveillance: decolonizing sexuality in Singapore</a> ta’ Ahmad Salehin u Laura Vitis fi Globalizations, 17:7, 2020. <a href="https://www.worldcat.org/title/The-elementary-structures-of-kinship-(Les-structures-elementaires-de-la-parente).-Revised-ed.-translated-from-the-French-by-James-Harle-Bell-John-Richard-von-Sturmer-and-Rodney-Needham-editor/oclc/222759036">Elementary Structures of Kinship</a> ta’ Claude Levi-Strauss huwa pubblikazzjoni ta’ Eyre &amp; Spottiswoode, 1969. Marshall Sahlins jitkellem dwar <l-m>it-tabù</l-m> tal-inċest fi <a href="https://www.worldcat.org/title/249578196">Stone Age Economics</a>, Aldine-Atherton, 1972. <a href="https://es.wikipedia.org/wiki/Loco_M%C3%ADa">Loco Mía</a>, u mhux “Lakomija” kif konna nsejħulhom, kienu (u għadhom) grupp ta’ mużiċisti-żeffiena minn Spanja li bdew <l-m>il-karriera</l-m> tagħhom <l-m>fil-clubs</l-m> ta’ Ibiza <l-m>fit-tmeninijiet</l-m>.</p>
					</section>
				
			</section>
			<section id="grid-max-panel-left-bottom">
				
					<aside id="coda">
						<p><em>għal Ġuża</em></p>
					</aside>
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fil-21</l-m> ta’ Awwissu 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Bil-Moħbi fil-Beraħ ta’ Omar N’Shea" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Bil-Moħbi fil-Beraħ">
		
		
		
		<ul class="promo-list">
	
	
		
		
		<li>
			<a class="promo awwissu-2023 promo-storja story-17" href="/miriam-galea-lejl-u-nhar/" onclick="_paq.push(['trackEvent', 'Promo', 'minn: Bil-Moħbi fil-Beraħ', 'għal: Lejl u Nhar', 1]);">
				<header>
	
		<h4>Awwissu 2023</h4>
		<h1>
			Lejl u Nhar
			
		</h1>
		
			<h2>Miriam Galea</h2>
		
	
	
</header>

				<div class="body-text">
					
						<p>Issa <l-m>x-xemx</l-m> laħqet niżlet u ngħidilkom li hawn dlam ċappa. U aqta’ xiex, Marija għadha ma xegħlitx <l-m>id-dawl</l-m>! Intasbet bilqiegħda fuq banketta <l-m>fl-intrata</l-m>. Minn hawn tista’ tara <l-m>x-shower</l-m>. Filgħodu minn <l-m>ġol-ħġieġa</l-m> jgħaddi <l-m>d-dawl</l-m> li jidħol <l-m>mit-tieqa</l-m>. <l-m>Ix-xugaman</l-m> il-kbir kollu strixxi ta’ kuluri differenti mdendel <l-m>mal-bieb</l-m>. Iktar tużah <l-m>għall-baħar</l-m> milli biex tinħasel. Imma <l-m>x’waħda</l-m> din issa, kemm hawn dlam. Marija ma titħarrikx. Wara ftit tqum tnaqqar żewġ gallettiet. Tixgħel <l-m>it-tubu</l-m> tal-kċina. <l-m>Is-sodda</l-m> għadha mħarbta u <l-m>l-art</l-m> mimlija ħwejjeġ li ppruvat <l-m>is-Sibt</l-m> filgħaxija. <l-m>It-tajts</l-m> is-suwed taħt <l-m>is-sodda</l-m>, <l-m>il-flokk</l-m> l-isfar fuq <l-m>il-pultruna</l-m>, <l-m>il-kowt</l-m> il-griż kobba fuq <l-m>it-tapit</l-m>. Marija tixgħel ftit mużika baxxa.</p>
					
				</div>
			</a>
		</li>
	
		
		
		<li>
			<a class="promo ottubru-2023 promo-esej story-25" href="/joe-gatt-kontra-tagħna-għaliex-magħna/" onclick="_paq.push(['trackEvent', 'Promo', 'minn: Bil-Moħbi fil-Beraħ', 'għal: Lejl u Nhar', 2]);">
				<header>
	
		<h4>Ottubru 2023</h4>
		<h1>
			Kontra Tagħna Għaliex Magħna
			
		</h1>
		
			<h2>Joe Gatt</h2>
		
	
	
</header>

				<div class="body-text">
					
						<p>Meta wara sentejn f’idejn <l-m>il-Franċiżi</l-m>, <l-m>fl-1800</l-m> l-ġżejjer Maltin sabu ruħhom taħt <l-m>il-ħakma</l-m> Ingliża, skont <l-m>it-Trattat</l-m> ta’ Amiens kellhom jerġgħu jgħaddu lura għand <l-m>il-Kavallieri</l-m> biex ikomplu jmexxuha huma bħala pajjiż “newtrali”<span class="pull">.</span> <l-m>Il-qassisin</l-m>, <l-m>in-nutara</l-m>, <l-m>l-avukati</l-m> u <l-m>l-kummerċjanti</l-m> Maltin <l-m>tal-“Congresso</l-m>”<span class="pull">,</span> li sa ftit qabel kienu qed imexxu <l-m>l-insurrezzjoni</l-m> kontra <l-m>l-Franċiżi</l-m>, beżgħu li dan kien ifisser li malajr jerġgħu jiġu taħthom għax <l-m>l-Ordni</l-m> kienet iddgħajfet sew u żgur ma kinitx tiflaħ għal Napuljun. Għalhekk, <l-m>il-104</l-m> membri ta’ dan <l-m>il-kungress</l-m> kitbu “Dichiarazione dei Diritti degli Abitanti delle Isole di Malta e Gozo”<span class="pull">.</span> Ma kinitx dikjarazzjoni radikali bħal dik <l-m>tal-Indipendenza</l-m> ta’ Haiti ta’ sentejn wara, li abolixxiet <l-m>l-iskjavitù</l-m>, ċaħdet kull rabta <l-m>mal-kolonjalisti</l-m> Ewropej u ħalfet <l-m>il-libertà</l-m> jew <l-m>il-mewt</l-m>. Dik Maltija kienet dikjarazzjoni liberali <l-m>bl-eku</l-m> Illuminista ta’ dik <l-m>tal-Indipendenza</l-m> tal-Istati Uniti <l-m>fl-1776</l-m> u <l-m>tad-“Dikjarazzjoni</l-m> tad-Drittijiet <l-m>tal-Bniedem</l-m> u <l-m>ċ-Ċittadin</l-m>” fi Franza, <l-m>tlettax-il</l-m> sena wara. F’disa’ punti, <l-m>id-dikjarazzjoni</l-m> elenkat speċi ta’ kuntratt. Iktar milli stqarrija ta’ drittijiet indirizzata lejn <l-m>l-ispirtu</l-m> etern <l-m>tal-Bniedem</l-m>, kien quid pro quo ċar u pragmatiku indirizzat <l-m>lir-Re</l-m> tar-Renju Unit <l-m>tal-Gran</l-m> Brittanja u <l-m>l-Irlanda</l-m> u <l-m>d-dixxendenti</l-m> tiegħu bħala sovrani fuq <l-m>il-gżejjer</l-m> “għal dejjem”<span class="pull">.</span> Dan <l-m>in-nisel</l-m> nobbli, <l-m>min-naħa</l-m> tiegħu, kellu jagħti <l-m>lill-pajjiż</l-m> kostituzzjoni li biha kunsill elett <l-m>mill-“poplu</l-m>” ikollu dritt jiġbor <l-m>it-taxxi</l-m> u jmexxi ’<l-m>l-pajjiż</l-m>. <l-m>Ir-Re</l-m> ma kellu jindaħal la <l-m>fit-tmexxija</l-m> interna <l-m>tal-pajjiż</l-m> u lanqas <l-m>fil-ħajja</l-m> reliġjuża tiegħu. <l-m>In-nies </l-m>— insomma, “gli uomini liberi” — kellhom <l-m>id-dritt</l-m> josservaw liema reliġjon riedu, igawdu <l-m>l-proprjetà</l-m> tagħhom u jkunu suġġetti biss <l-m>għal-Liġi</l-m>. U <l-m>għar-Re</l-m>, li kien <l-m>il-protettur</l-m> tar-reliġjon. U <l-m>għall-Papa</l-m>, li kellu jkun <l-m>l-uniku</l-m> referenza fejn jidħlu affarijiet spiritwali; hu u <l-m>l-ġenerali</l-m> tal-ordnijiet monastiċi. Intbagħtet <l-m>lir-Re</l-m> Ġorġ III, imma nafu biha għax baqgħu kopji tagħha Malta. <l-m>Fl-arkivji</l-m> impekkabbli <l-m>tal-Gran</l-m> Brittanja m’hemm ebda ħjiel tagħha. Jekk <l-m>lir-Re</l-m> waslitlu, ma nafux <l-m>x’għamel</l-m> biha. <l-m>L-Ingliżi</l-m> bdew imexxu <l-m>l-gżejjer</l-m> bħala dittatorjat militari. Fost <l-m>l-uffiċjali</l-m> Ingliżi, li ma taw kas la ta’ din <l-m>id-dikjarazzjoni</l-m> u lanqas ta’ appelli oħrajn <l-m>għall-awtonomija</l-m>, kien hemm <l-m>l-ewwel</l-m> Duka ta’ Wellington li jgħidu li qal: Kieku allura nistgħu nagħtu kostituzzjoni lil bastiment <l-m>tal-gwerra</l-m>!</p>
					
				</div>
			</a>
		</li>
	
		
		
		<li>
			<a class="promo awwissu-2023 promo-poezija story-18" href="/matthew-schembri-mona-lisa-karnival-ieħor/" onclick="_paq.push(['trackEvent', 'Promo', 'minn: Bil-Moħbi fil-Beraħ', 'għal: Lejl u Nhar', 3]);">
				<header>
	
		<h4>Awwissu 2023</h4>
		<h1>
			mona lisa | karnival ieħor
			
		</h1>
		
			<h2>Matthew Schembri</h2>
		
	
	
</header>

				<div class="body-text poetry">
					
						<p>Joe, quddiem il-mera. <br/>Xagħru kannella skur, maqtugħ qasir. <br/>F’rasu, kappa lewn il-ġilda. <br/>Għax fil-karnival tista’. <br/>Japplika l-kolla fuq ħuġbejh, bil-pinzell. <br/>Ħuġbejh kbar. <br/>Rani. <br/>Inixxifhom, b’fann. <br/>Japplikalhom il-powder safrani, il-kolla. <br/>Jerġa’ jnixxifhom – din id-darba, sakemm <br/>jitqarqċu. <br/>Irene. <br/>Japplikalhom il-concealer safrani, bl-isponża, <br/>sakemm jgħattihom għalkollox. <br/>Marisa, Mylene.<br/>Japplikah ukoll fuq għajnejh, fuq wiċċu kollu.<br/>Għax fil-karnival tista’.<br/>Jimmudella ftit synthetic wax fuq il-ponta ta’ mnieħru.</p>
					
				</div>
			</a>
		</li>
	
</ul>

	</aside>
	<script>
		monthYear = 'awwissu-2023' || null;
		podcastUrl = '' || null;
		storyId = '19' || null;
		wordcount = 5145 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="omar-nshea-bil-moħbi-fil-beraħ">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/omar-nshea-bil-moħbi-fil-beraħ.png" width="180" height="180" alt="QR code" /></div>
		<div id="url">https://aphroconfuso.mt/omar-nshea-bil-moħbi-fil-beraħ/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
