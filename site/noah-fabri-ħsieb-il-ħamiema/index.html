<!doctype html>
<html lang="mt" translate="no">

	<head>
		<meta charset="utf-8">
		
	<title>Ħsieb il-Ħamiema ta’ Noah Fabri · Aphroconfuso</title>
	<meta content="Faqqgħet bħall-qniepen tal-knisja t-twerżiqa ta’ sajjetta tas-sirena tal-pulizija. Maimouna kienet ilha tliet snin taħdem fil-ħanut ħdejn il-pont li jaqsam il-Ħamrun u l-Marsa. Kienet taf kull rokna u xkaffa, kull loġika organizzatorja, u kull bidla li kienet saret fuq il-post. L-irwejjaħ tal-ħitan ma baqgħetx ixxommhom, ix-xufiera li kienu jġibu l-konsenji saret tafhom sew, il-klijenti, sintendi, saru qishom tal-familja, qalb it-tibdil u ċ-ċaqliq tan-nies, u l-kollegi waslu u telqu bħall-għasafar tal-passa. Xorta rnexxielha żżomm ċertu distanza mentali mill-imgħallem u l-ħajja tal-ħanut; minkejja li kienet tħobb taħdem, dan l-aħħar l-idea tax-xogħol innifisha kienet qed taraha velenu tal-moħħ.
" name="description">
	<meta property="og:image" content="/stampi/social_2023_05_05_08_50_21_490_daa8f3894d.jpg">
	
		<meta name="author" content="Noah Fabri">
	
	
	
		<script src="/amplitude/amplitude.min.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Ħsieb il-Ħamiema ta’ Noah Fabri">
	<meta name="twitter:description" content="Faqqgħet bħall-qniepen tal-knisja t-twerżiqa ta’ sajjetta tas-sirena tal-pulizija. Maimouna kienet ilha tliet snin taħdem fil-ħanut ħdejn il-pont li jaqsam il-Ħamrun u l-Marsa. Kienet taf kull rokna u xkaffa, kull loġika organizzatorja, u kull bidla li kienet saret fuq il-post. L-irwejjaħ tal-ħitan ma baqgħetx ixxommhom, ix-xufiera li kienu jġibu l-konsenji saret tafhom sew, il-klijenti, sintendi, saru qishom tal-familja, qalb it-tibdil u ċ-ċaqliq tan-nies, u l-kollegi waslu u telqu bħall-għasafar tal-passa. Xorta rnexxielha żżomm ċertu distanza mentali mill-imgħallem u l-ħajja tal-ħanut; minkejja li kienet tħobb taħdem, dan l-aħħar l-idea tax-xogħol innifisha kienet qed taraha velenu tal-moħħ.
">
	<meta name="twitter:image" content="/stampi/social_2023_05_05_08_50_21_490_daa8f3894d.jpg">
	<meta name="twitter:image:alt" content="Minn wara siġra bi fjuri żgħar roża, tidher gallarija tal-aluminju b&#39;naxra fuq horse tal-ħwejjeġ.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/noah-fabri-ħsieb-il-ħamiema/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-12d61299.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 storja story story-6">
		<header>
			
				<h4><a href="/mejju-2023/">Mejju 2023</a></h5>
				<h1>
					Ħsieb <l-m>il-Ħamiema</l-m>
					
				</h1>
				<h2>
					
						<a href="/noah-fabri/">Noah Fabri</a>
					
				</h2>
			
			
			
		</header>
		<div class="container">
			<section id="grid-max-panel-left-top">
				
				
				
			</section>
			<section id="grid-max-panel-right-top">
				
				
					<aside id="podcast-note">
						<figure id="audio">
							<div id="player">
								<div class="control-container">
									<button class="amplitude-play-pause" amplitude-main-play-pause="true" id="play-pause">
								</div>
								<div id="range">
									<input type="range" id="range-input" class="amplitude-song-slider" step=".1">
									<progress class="amplitude-song-played-progress" amplitude-main-song-played-progress="true" id="song-played-progress"></progress>
								</div>
								<div class="time-container">
										<span class="amplitude-current-minutes" amplitude-main-current-minutes="true"></span>:<span class="amplitude-current-seconds" amplitude-main-current-seconds="true"></span>/<span class="amplitude-duration-minutes" amplitude-main-duration-minutes="true"></span>:<span class="amplitude-duration-seconds" amplitude-main-duration-seconds="true"></span>
								</div>
							</div>
							<figcaption>
								
									<p>Noah Fabri taqra “Ħsieb <l-m>il-Ħamiema</l-m>”. Abbona <l-m><l-m>fil-</l-m><a href="/podcast/">podcast</a></l-m> biex tisma’ kulma nippubblikaw.</p>
								
								
							</figcaption>
						</figure>
					</aside>
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-F">F</span>aqqgħet</span> <l-m>bħall-qniepen</l-m> tal-knisja <l-m>t-twerżiqa</l-m> ta’ sajjetta <l-m>tas-sirena</l-m> tal-pulizija. </p>
<p>Maimouna kienet ilha tliet snin taħdem <l-m>fil-ħanut</l-m> ħdejn <l-m>il-pont</l-m> li jaqsam <l-m>il-Ħamrun</l-m> u <l-m>l-Marsa</l-m>. Kienet taf kull rokna u xkaffa, kull loġika organizzatorja, u kull bidla li kienet saret fuq <l-m>il-post</l-m>. <l-m>L-irwejjaħ</l-m> tal-ħitan ma baqgħetx ixxommhom, <l-m>ix-xufiera</l-m> li kienu jġibu <l-m>l-konsenji</l-m> saret tafhom sew, <l-m>il-klijenti</l-m>, sintendi, saru qishom <l-m>tal-familja</l-m>, qalb <l-m>it-tibdil</l-m> u <l-m>ċ-ċaqliq</l-m> tan-nies, u <l-m>l-kollegi</l-m> waslu u telqu <l-m>bħall-għasafar</l-m> tal-passa. Xorta rnexxielha żżomm ċertu distanza mentali <l-m>mill-imgħallem</l-m> u <l-m>l-ħajja</l-m> tal-ħanut; minkejja li kienet tħobb taħdem, dan <l-m>l-aħħar</l-m> l-idea <l-m>tax-xogħol</l-m> innifisha kienet qed taraha velenu <l-m>tal-moħħ</l-m>.</p>
<p>Maimouna kienet <l-m>l-unika</l-m> impjegata <l-m>full-time</l-m> tal-ħanut, imma <l-m>l-imgħallem</l-m> dejjem kien jimpjega lil xi ħadd għal ftit sigħat <l-m>fil-ġimgħa</l-m> biex jagħti nofstanhar off lil Maimouna, peress li kienet tidħollu <l-m>s-Sibt</l-m> ukoll. Bħalissa <l-m>l-kollega</l-m> tagħha kienet tfajla ta’ <l-m>dsatax-il</l-m> sena, tiġi minn ġara <l-m>tal-imgħallem</l-m>, u li, kif fehmet Maimouna, kienet toqgħod <l-m>il-Marsa</l-m> wara <l-m>l-iskola</l-m>, m’ommha. Maimouna kienet tammira <l-m>l-kunfidenza</l-m> u <l-m>l-preżenza</l-m> tagħha tiddomina <l-m>l-ispazju</l-m> tal-ħanut; leħinha jgħajjat kien jippenetra kull rokna. Kienet tqatta’ ġurnata ċċempel lil sħabha u xorta tlaħħaq tagħmel xogħolha sew. <l-m>Il-ħanut</l-m> qatt ma seta’ jsib mument kwiet meta kien ikun hemm hi, iddur bla paċenzja, <l-m>bil-leggings</l-m> griżi u <l-m>l-flokk</l-m> iswed jaqbel ma’ xagħarha. Ħarsitha kont tistħajjilha dejjem qed tmerik, imma <l-m>fl-istess</l-m> ħin, xħin tkellimha, <l-m>il-fattizzi</l-m> kienu jingħafsu, donnok qed tħawdilha <l-m>s-sistema</l-m> li kellha f’moħħha ta’ kif kellhom jaħdmu <l-m>l-affarijiet</l-m>. Meta Amy kienet tidħol tibdlilha <l-m>x-shift</l-m>, Maimouna kienet issib ruħha tiċċassa lejn <l-m>ix-xedaq</l-m> twil <l-m>bl-għadam</l-m> dritt fuq <l-m>il-geddum</l-m> ċatt. Wiċċha, irqiq u daqsxejn imżelleġ <l-m>bil-fdalijiet</l-m> tal-ponot <l-m>taż-żgħożija</l-m>, kienet taħbih wara nuċċali oħxon.</p>
<p>Bħalissa Maimouna kienet qed tippakkja <l-m>l-basket</l-m> biex titlaq. <l-m>Bħal-lum</l-m> kienet titlaq daqsxejn kmieni <l-m>mill-ħanut</l-m>, tiġbor <l-m>mill-iskola</l-m> lil Gabrielle, <l-m>it-tifla</l-m> ta’ ħabibitha, u teħodha għal logħba futbol qabel ma jerħulha lejn <l-m>id-dar</l-m>. Amy kienet diġà bdiet <l-m>ix-shift;</l-m> kienet fuq wara <l-m>tal-ħanut</l-m> tibgħat messaġġ lil xi ħadd. Daħal wieħed b’pakkett ilma, ra <l-m>x-xbieha</l-m> ta’ Amy qalb <l-m>l-ixkafef</l-m> fuq wara, u qalilha, “Ej. Ejja.<span class="pullsemi">”</span></p>
<p>Daret sparata lejh. “U ħaqq Alla għadni dieħla, qed nibgħat! Ejja? <l-m>X’jiġifieri</l-m>, ejja? Ħaqq għoxx <l-m>il-Madonna</l-m>, mela hekk tkellimhom <l-m>in-nies</l-m>? Ejja, ħa ngħidlek jien ejja — ħa, ħudu, tqażżiżlix għoxxi. <l-m>L-ieħor</l-m>, ġej <l-m>bl-ejja</l-m> ’l hawn! Ħa, ħudhom; ħaqq Alla żommhom; itlaqli ’l hemm! Ċaw. Qażżiżtli għoxxi, ’qas ilu sentejn għandi u qażżiżthuli. Ħudhom, itlaq ’l hemm!” Sabbtet <l-m>il-cash</l-m> u xenglet rasha. <l-m>It-tentufiet</l-m> joqomsu <l-m>mil-lixxatura</l-m> bexbxu <l-m>fid-dawl</l-m> bajdani, u Maimouna dendlet <l-m>il-basket</l-m> vjola ma’ spallitha, daqsxejn mifxula, avolja kienet drat <l-m>id-dagħdigħat</l-m> ta’ Amy. Fuq kollox, f’dan <l-m>il-każ</l-m>, kellha raġun. <l-m>Ir-raġel</l-m> kien prova jdeffes xi kelma imma <l-m>l-monologu</l-m> ta’ Amy ma tahx nifs.</p>
<p class="break"><span class="initial"><span class="dropcap drop-X">X</span>i</span> siegħa wara, <l-m>biż-żerniq</l-m> kmieni ta’ Marzu jlebleb <l-m>il-blu</l-m> fuq kull wiċċ, Maimouna u <l-m>ċ-ċkejkna</l-m> Gabrielle kienu mixjin lejn <l-m>id-dar</l-m>, jiċċelebraw <l-m>ir-rebħa</l-m> glorjuża ta’ dakinhar waqt <l-m>il-logħob</l-m> tal-futbol ta’ nhar ta’ Ħamis.</p>
<p>Tifla ta’ xi għaxar snin għaddiet <l-m>bil-ġirja</l-m> b’xirja m’għand <l-m>il-ħanut</l-m> tal-pjazza, <l-m>it-toppu</l-m> jperper kontra <l-m>r-raġġi</l-m> tax-xemx. Ġappuniż b’xagħru sufi, qisu għadu kif ħaslu, qasam <l-m>it-triq</l-m> maġenb <l-m>il-pont</l-m>. <l-m>Mal-kantuniera</l-m> l-oħra, quddiem <l-m>il-ħsejjes</l-m> tal-mużika jfuru <l-m>mill-ħanut</l-m> daqs nitfa, <l-m>il-ġara</l-m> ta’ Maimouna mxiet <l-m>bit-tfal</l-m> fil-pram. Kellha libsa twila u pulita, griża, <l-m>tal-polyester</l-m>, kemxejn lasktuża, imqabbla ma’ ħiġab roża, b’handbag <l-m>tal-istess</l-m> kulur imdendel <l-m>mal-manku</l-m> tal-pram. Maimouna ppruvat tinkoraġġixxi lil Gabi ssellem <l-m>lit-tewmin</l-m>, imma Gabi kienet qed tiffoka fuq <l-m>il-frilli</l-m> ħerġin <l-m>mill-velu</l-m> oranġjo ta’ mara miexja <l-m>bl-iskossi</l-m> quddiem <l-m>l-għassa</l-m>. Sellmilha raġel twil b’wiċċu mkemmex, <l-m>it-turban</l-m> jaqbad <l-m>id-dawl</l-m> ta’ kmieni filgħaxija hu u jżomm id <l-m>it-tifla</l-m> tiegħu; Gabi u <l-m>t-tifla</l-m> eżaminaw lil xulxin minn naħa <l-m>għall-oħra</l-m> tat-triq, b’ħars suspettuż.</p>
<p>Minkejja <l-m>l-attività</l-m> tbaqbaq <l-m>fit-triq</l-m>, <l-m>dal-ħin</l-m> xorta kien jaqa’ <l-m>l-kwiet</l-m>, u stajt tisma’ sew <l-m>id-daħq</l-m> taħt <l-m>l-ilsien;</l-m> il-waqfien inħass donnu borma qed ittektek. <l-m>Il-bankijiet</l-m> kull kulur, jiffurmaw passaġġ lejn <l-m>il-ġnien</l-m>, assorbew <l-m>l-irwejjaħ</l-m> tal-ikel jinqela <l-m>fit-trakk</l-m> m’ogħla sular ipparkjat ħdejn <l-m>il-vann</l-m> tal-ħaxix, hekk kif <l-m>il-wiżżiet</l-m> bdew iqumu <l-m>min-nagħsa</l-m> u jfittxu <l-m>ż-żgħar</l-m> tagħhom.</p>
<p>Quddiem <l-m>l-Arsenal</l-m> Social Football Club, raġel <l-m>bil-qmis</l-m> iċċangjata kien qed ilegleg <l-m>l-ilma</l-m> minn flixkun <l-m>taż-żewġ</l-m> litri, ipejjep bejn <l-m>il-boqqiet</l-m>. B’vuċi maħnuqa kellem lil sieħbu, irqiq imma b’wiċċu u spallejh mimlijin, liebes beritta <l-m>bil-marka</l-m> tal-Gucci, li wieġbu b’leħen ta’ flawt. <l-m>Fl-aħħar</l-m> ftit xhur, Maimouna kienet għaqqdet tim <l-m>tal-futbol</l-m> ma’ tliet nisa Eritreani u tfajjel Libjan. Dan <l-m>tal-aħħar</l-m> kien inzertahom darba minnhom, u pprefera jilgħab magħhom milli ma’ sieħbu. Gabi tgħidx kemm kienet saret tieħu gost tilgħab <l-m>bil-ballun</l-m> fuq <l-m>it-turf</l-m> artifiċjali. Maimouna ftakret f’wiċċ ħabibitha <l-m>l-Eritreana;</l-m> kellha suspett li <l-m>t-talija</l-m> kienet qed tinġibed lejha. Tant <l-m>l-aħjar</l-m>, għax minn dejjem ratha ħelwa, u jekk kellha ħila waħda Maimouna kienet li ma tiddejjaqx togħdos u tesperimenta b’avventuri ġodda, tmur fejn <l-m>l-emozzjonijiet</l-m> riduha tmur.</p>
<p>Tfaċċa <l-m>l-ħanut</l-m> ta’ Simon, u fuqu, <l-m>l-appartament</l-m> fejn kienu joqogħdu Maimouna, ħabibitha Nathalie, u <l-m>ż-żgħira</l-m>, <l-m>bil-ħitan</l-m> kulur <l-m>il-karamell</l-m> u <l-m>l-bieb</l-m> ileqq. Maimouna ħarset lejn Gabi tiċċassa lejn <l-m>l-art;</l-m> wissietha biex iżżomm ħarsitha ’l fuq, imma Gabi kienet mitlufa teżamina <l-m>t-tazzi</l-m> tal-karti mgħaffġin, <l-m>il-qxur</l-m> tal-mandolin, <l-m>it-tissues</l-m> u <l-m>s-sigaretti</l-m> mormija, u <l-m>d-dbabar</l-m> tal-ħara <l-m>tal-ħamiem</l-m> ikaħħlu <l-m>l-weraq</l-m> nexfin <l-m>mal-bankina</l-m> mxaqqa. Maimouna reġgħet insistitilha biex tħares ’il fuq, ara dik <l-m>id-dar</l-m> bil-pjanta sabiħa <l-m>mal-faċċata</l-m>, u Gabi ħarset bla interess lejn <l-m>id-dar</l-m> fil-kantuniera, <l-m>in-naħa</l-m> l-oħra <l-m>tat-triq</l-m> tal-appartament tagħhom, tidher qisha dar rurali Franċiża b’żewġ siġriet jikbru ġo xulxin ixebilku <l-m>mal-faċċata</l-m>, ifewħu <l-m>l-ħitan</l-m> bojod <l-m>bil-fjuri</l-m> roża u sofor jistaħbew qalb <l-m>il-weraq</l-m>.</p>
<p>Quddiem <l-m>il-ħanut</l-m> ta’ Simon kien hemm żewġ kaxxi taċ-Cisk, u fihom irbombja <l-m>l-eku</l-m> tal-konverżazzjoni għand <l-m>il-mekkanik</l-m>. Raġel <l-m>bil-vuċi</l-m> ta’ mara kien qed iparla ma’ żewġ ħaddiema, <l-m>bil-flokkijiet</l-m> suwed u xi naqra daqna li bdiet tibjad, jaħslu BMW. Bejniethom intefgħet Eritreana, twila u mibnija, tixrob <l-m>il-kafè</l-m> minn tazza <l-m>tal-karti</l-m> u tkompli <l-m>mal-oħrajn</l-m> bit-Taljan. <l-m>Fl-aħħar</l-m>, Maimouna u Gabi waslu <l-m>d-dar</l-m>.</p>
<p class="break"><span class="initial"><span class="dropcap drop-N">N</span>athalie</span> qabadha ġuħ ta’ bagħal <l-m>fl-aħħar</l-m> siegħa <l-m>tax-shift</l-m>, u qabdet <l-m>tal-linja</l-m> sparata <l-m>mill-Fgura</l-m> lura <l-m>għall-Marsa</l-m> biex tilħaq issaħħan <l-m>ir-ross</l-m> tal-ġurnata ta’ qabel. <l-m>Id-dlam</l-m> kristall kien diġà waqa’ meta niżlet <l-m>mill-istage</l-m> quddiem <l-m>il-ġnien</l-m> bil-funtana titmermer, qasmet <l-m>it-triq</l-m> mal-lights li jdumu seklu biex jaqilbu, u mxiet <l-m>mill-ġnejna</l-m> tal-wiżż sakemm waslet <l-m>id-dar</l-m>. Ħdejn <l-m>tal-ħaxix</l-m> laqtitha <l-m>r-riħa</l-m> ta’ ħobż maħruq; Simon, <l-m>il-proprjetarju</l-m>, kien qed ipejjep sigarett ma’ tnejn minn sħabu, waqt li <l-m>t-tifla</l-m> tiegħu ta’ seba’ snin qagħdet tesperimenta <l-m>bil-cash</l-m>. <l-m>Id-dawl</l-m> tat-tubu leqq fuq <l-m>il-laned</l-m> tal-couscous u <l-m>r-ross</l-m>, <l-m>tal-faqqiegħ</l-m>, <l-m>tal-egusi</l-m> lest, u <l-m>tal-patè</l-m> tal-karawett, kollox jinnamra <l-m>mar-riħa</l-m> tal-laħam <l-m>tal-mogħoż</l-m> tfur <l-m>mill-freezer</l-m>. Nathalie ma sellmitlux; qabdet iċ-ċavetta <l-m>bil-keychain</l-m> ta’ Barney u telgħet <l-m>it-taraġ</l-m> umduż sakemm fetħet <l-m>il-bieb</l-m> tat-tieni sular. </p>
<p><l-m>It-tapit</l-m> bid-drapp oħxon kien ifewwaħ <l-m>id-dar</l-m> kollha <l-m>bir-riħa</l-m> ta’ stefanotis. Xħin daħlet u neħħiet <l-m>iż-żarbun</l-m> mingħajr ma tbaxxiet <l-m>mill-irkoppa</l-m>, Nathalie xegħlet <l-m>id-dawl</l-m> tal-linfa <l-m>l-antika</l-m>, dawl kafellatte li jħeddlek, u nnutat <l-m>il-gverta</l-m> mifruxa <l-m>mas-sufan</l-m> l-antik <l-m>tal-ġilda</l-m> quddiem <l-m>it-televixin</l-m>. <l-m>L-appartament</l-m> kien mimli tiżjin u memorji: <l-m>il-kotba</l-m> wieħed fuq <l-m>l-ieħor</l-m> kienu mxebilka <l-m>mal-ħajt</l-m>, ftit xkafef b’xi ġojjelli <l-m>tal-familja</l-m> kienu sparpaljati f’postijiet differenti, u <l-m>l-ġugarelli</l-m> tat-tifla kienu mifruxin ’l hemm u ’l hawn. Nathalie qabdet pupu <l-m>tal-Playmobil</l-m>, ta’ pulizija b’daħqa suspettuża fuq wiċċu, u ħallietu fuq <l-m>il-komodina</l-m> fejn kienu jżommu <l-m>l-kontijiet</l-m>.</p>
<p>Daħlet <l-m>fil-kċina</l-m> tleqq, <l-m>bir-riħa</l-m> tal-iSgrassatore li kienet tħobb tuża Maimouna kull darba wara li ssajjar għadha <l-m>fl-arja</l-m>, u għaddiet minn taħt <l-m>l-arkata</l-m> miksija <l-m>bl-injam</l-m> kulur iċ-ċikkulata. Fi skutella fuq <l-m>il-mejda</l-m>, mgħottija b’biċċa plastik taparsi gingam abjad u aħmar, poġġiet lumija u żewġ bananiet li kienet xtrat m’għand vann ħdejn <l-m>l-HSBC</l-m> fejn kienet taħdem. <l-m>Il-fatt</l-m> li kien għadu qed jidlam kmieni niggiżha daqsxejn; fetħet <l-m>il-friġġ</l-m> u sabet <l-m>il-pyrex</l-m> mimli ross u <l-m>z-zalza</l-m> taċ-ċanga li kienet ħawret <l-m>il-ġurnata</l-m> ta’ qabel, <l-m>il-Ħadd</l-m>, u tefgħethom <l-m>fil-microwave</l-m>.</p>
<p><l-m>Id-dawl</l-m> tal-kċina deher daqsxejn iktar safrani minn <l-m>tas-salott</l-m>, imma Nathalie kienet tippreferi tixgħel <l-m>il-lampa</l-m> ta’ fuq <l-m>il-mejda</l-m>, li kienet tkattar dawl iktar atmosferiku minn wara <l-m>l-ħġieġ</l-m> iddisinjat. <l-m>L-għamara</l-m> fil-kċina kienet <l-m>tal-injam</l-m> tal-balluta. Ħaslet <l-m>l-imgħarfa</l-m> tal-plastik li kienet ħadet <l-m>ix-xogħol</l-m> u tektkitha tnejn <l-m>mas-sink</l-m> tal-metall. <l-m>Il-kwiet</l-m> imtedd barra <l-m>t-tieqa</l-m> waqt li <l-m>r-riħa</l-m> taz-zalza mimlija tewm u dadi <l-m>tal-brodu</l-m> bdiet tfur <l-m>mill-microwave</l-m>. <l-m>Il-bott</l-m> l-aħmar <l-m>tal-melħ</l-m> kien <l-m>l-ikbar</l-m> kontenitur fuq <l-m>il-bank</l-m> tal-kċina; apparti minnu, Nathalie kienet iżżomm <l-m>il-kunserva</l-m>, <l-m>iz-zokkor</l-m> u <l-m>ż-żejt</l-m> fuq tray fuq <l-m>il-wiċċ</l-m> kulur <l-m>il-qoxra</l-m> ta’ fekruna.</p>
<p>Ħarġet għal nifs <l-m>fil-gallarija;</l-m> ressqet <l-m>il-purtiera</l-m> ta’ kontra <l-m>l-insetti</l-m>, u għalqet <l-m>il-horse</l-m> li kien qed jokkupa kważi <l-m>l-ispazju</l-m> kollu. Fuq siġġu <l-m>tal-baħar</l-m> kien hemm basket <l-m>tal-Lidl</l-m> mimli ħwejjeġ <l-m>għall-ħasil:</l-m> il-magna <l-m>tal-ħasil</l-m> kienet imrekkna f’kantuniera taħt xkaffa b’xi għodda tistaġna <l-m>fid-dawl</l-m> kafellatte u umduż, u sakemm ma kinitx xita kienu jħallu <l-m>l-ħwejjeġ</l-m> għall-ħasla <l-m>fil-gallarija</l-m>. Żewġ tankijiet ħodor <l-m>tal-gass</l-m> żgumbraw <l-m>il-katusa</l-m> tad-drenaġġ <l-m>fir-rokna</l-m>. <l-m>Il-madum</l-m> tal-gallarija kien impossibbli tnaddfu sew, u minħabba f’hekk Nathalie ma tantx kienet tqatta’ ħin hemm barra.</p>
<p>Daqq <l-m>il-microwave;</l-m> daħlet ġewwa <l-m>għar-riħa</l-m> tiftħilha mnifsejha u tfakkarha f’ommha, u eżatt qabel ma fetħet <l-m>il-bieba</l-m> ġieha mument ta’ ħlewwa ta’ qalb meta ddubitat <l-m>bis-serjetà</l-m> jekk <l-m>it-tifla</l-m> qattx kienet se tiltaqa’ ma’ nannitha.</p>
<p class="break"><span class="initial"><span class="dropcap drop-N">N</span>athalie</span> u Maimouna kienu ltaqgħu Ouagadougou meta kienu għadhom tfajliet. Missier Nathalie kien jaħdem <l-m>mal-gvern</l-m>, u hi trabbiet f’maisonette mdaqqas, <l-m>l-armarju</l-m> mimli porċellana, missierha jġib <l-m>il-ħelu</l-m> wara <l-m>x-xogħol</l-m> u ħutha jagħmlu <l-m>x-xogħol</l-m> tal-iskola waqt li hi taparsi tgħin lil ommha <l-m>fil-kċina</l-m> kulur <l-m>l-għeneb</l-m>. <l-m>L-imħabba</l-m> ta’ bejnha u bejn ommha kienet toħroġ iktar <l-m>fit-tisjir</l-m> milli <l-m>fil-kliem</l-m>.</p>
<p>Meta kienet żgħira, Nathalie xtaqet issir attriċi; kien jaffaxxinaha <l-m>ċ-ċinema</l-m>. Meta kienet bdiet titfarfar iffissat <l-m>fil-films</l-m> ta’ Djibril Diop Mambéty u Idrissa Ouédraogo, imbagħad <l-m>fil-films</l-m> Franċiżi. Imbagħad bdiet taqra <l-m>l-kotba</l-m> tal-istudji u <l-m>l-analiżi</l-m> kritika ċinematografika, li kienet issibhom jew użati jew fuq PDF. Bdiet tistudja <l-m>l-letteratura</l-m> Franċiża <l-m>l-università</l-m>, <l-m>bl-għan</l-m> li tibda taħdem u tinvolvi ruħha <l-m>fl-industrija</l-m> tal-films u <l-m>l-avvenimenti</l-m> kollha li kienu jsiru f’Ouagadougou. Kellha tibda u twaqqaf <l-m>il-kors</l-m> diversi drabi minħabba <l-m>l-inċertezza</l-m> politika <l-m>tal-ewwel</l-m> ftit snin <l-m>tad-deċennju</l-m> li għadda, sakemm <l-m>fl-aħħar</l-m> ma felħitx iktar u ddeċidiet li temigra. Sadanittant kienet saret ħbieb ma’ Maimouna, li kienet marret tgħix Ouagadougou biex tmantni <l-m>l-familja</l-m> tagħha, u ddeċidew li jitilqu flimkien.</p>
<p>Maimouna twieldet <l-m>fil-Kosta</l-m> tal-Ivorju minn ġenituri Burkinabè. F’Abidjan familtha kellha ristorant, u wara <l-m>l-kolp</l-m> ta’ stat <l-m>tal-2002</l-m>, lejl minnhom xi ħadd tah <l-m>in-nar;</l-m> kellhom jerġgħu jirritornaw <l-m>il-Burkina</l-m> Faso u jibdew ħajjithom <l-m>mill-ġdid</l-m> fil-villaġġ <l-m>fit-Tramuntana</l-m> minn fejn kienu joriġinaw. <l-m>Il-komunità</l-m> tal-villaġġ ma tantx laqgħethom, bħalma ġara lil ħafna gruppi ta’ nies li ġew lura <l-m>mill-Kosta</l-m> tal-Ivorju; iżda xorta kienu sabu mod kif jieħdu sehem f’komunità magħquda u <l-m>fl-istess</l-m> ħin mimlija tensjonijiet. Ta’ <l-m>sittax-il</l-m> sena Maimouna telqet għal Ouagadougou, u <l-m>bl-għajnuna</l-m> ta’ xi ħbieb, bdiet tibni dar <l-m>fil-parti</l-m> tal-belt <l-m>non-loti</l-m>, fejn kulħadd kien jibni u jmantni <l-m>d-dar</l-m> tiegħu b’li jsib. Wara sentejn tipprova taqla’ xi ħaġa u tibda <l-m>l-proċess</l-m> biex <l-m>l-istat</l-m> jirrikonoxxilha <l-m>l-post</l-m>, tilfet darha f’serje ta’ skemi u soppa ta’ taħwid burokratiku li fiha daħlu dipartiment wara <l-m>l-ieħor</l-m> tal-gvern, <l-m>il-ġirien</l-m>, u xi kumpaniji privati.</p>
<p>Hi u Nathalie kienu saru ħbieb jitkellmu dwar <l-m>l-ikel</l-m> u <l-m>t-tisjir</l-m> tal-ġenituri, waħda m’ommha <l-m>fil-kċina</l-m> l-vjola u <l-m>l-oħra</l-m> ma’ missierha <l-m>fir-ristorant</l-m> mitluf. Wara li Maimouna tilfet <l-m>id-dar</l-m>, Nathalie laqgħetha għand ommha għal ftit xhur, sakemm <l-m>it-tnejn</l-m> li huma ddeċidew li jitilqu lejn Franza. Irnexxielhom jaqbdu ajruplan għal Pariġi ftit ġranet qabel <l-m>l-elezzjoni</l-m> li tilef Blaise Compaoré u li minħabba fiha missier Nathalie tilef xogħlu — sakemm reġa’ kiseb <l-m>il-kariga</l-m> xi sitt xhur wara, wara kelmtejn ma’ ministru ’l hemm u uffiċjal ’l hawn.</p>
<p>Qattgħu sena Pariġi, bilkemm ilaħħqu <l-m>mal-kera</l-m>. Nathalie bdiet relazzjoni ma’ artist <l-m>mill-Marokk;</l-m> dan kien beda negozju biex ibigħ <l-m>it-tejiet</l-m> li kien iħawwar hu <l-m>fil-qsari</l-m> tal-gallarija tiegħu fiha daqs żbiba. <l-m>Għall-ewwel</l-m> marru tajjeb, imbagħad, wara li kienet ilha tliet xhur tqila <l-m>bit-tifla</l-m>, qalilha li ma setax ikompli, u minkejja <l-m>l-ħlewwa</l-m> ta’ kliemu u <l-m>l-isforz</l-m> li għamel biex jispjega <l-m>l-emozzjonijiet</l-m> tiegħu, Nathalie ma setgħetx taħfirlu <l-m>l-biża</l-m>’ <l-m>mir-responsabbiltà</l-m> li kien urieha. Maimouna għenitha kemm setgħet lil Nathalie <l-m>fl-aħħar</l-m> xhur <l-m>tat-tqala;</l-m> Nathalie xtaqet trabbi <l-m>t-tifla</l-m> waħedha kważi bħala sfida lejn soċjetà li ratha toffri <l-m>l-impunità</l-m> lill-irġiel li jirnexxilhom jaħarbu minn dmirijiethom mingħajr ebda konsegwenza. F’dawk <l-m>ix-xhur</l-m> iż-żewġt iħbieb faqqsu <l-m>l-pjan</l-m> biex jinżlu Malta, fejn finanzjarjament żgur setgħu jaffordjaw ħajja aħjar. Issa kienu ilhom hawn sitt snin, daqs <l-m>it-tifla</l-m>, Gabrielle. Xi sentejn ilu <l-m>fl-aħħar</l-m> issetiljaw <l-m>fl-appartament</l-m> tal-Marsa. Nathalie kisbet ċertu stabbiltà <l-m>bix-xogħol</l-m> il-bank, u Maimouna b’li ssib.</p>
<p>Nathalie xegħlet <l-m>it-televixin</l-m> u qabbdet <l-m>il-laptop;</l-m> poġġiet fuq <l-m>is-sufan</l-m> li laqa’ <l-m>l-figura</l-m> pulita u mimlija tagħha, <l-m>bil-malji</l-m> miżbugħin vjola mdawrin ma’ rasha. Fittxet film biex tarah dik <l-m>il-lejla</l-m>, forsi <l-m>mat-tifla</l-m>. Ħasbet <l-m>fix-xita</l-m> li kienet għamlet <l-m>il-ġurnata</l-m> ta’ qabel, u ftakret f’<em>Les Parapluies de Cherbourg</em>. <l-m>It-tektik</l-m> tal-qtar <l-m>tal-ilma</l-m> mat-tieqa <l-m>tal-uffiċċju</l-m> fakkarha f’Pariġi għal mument maħlul. Ma kellhiex trawmi <l-m>mill-esperjenza</l-m> tagħha; kienet tirraġuna li <l-m>l-ħajja</l-m> hi li hi, u bħalissa kienet kuntenta, <l-m>bir-ross</l-m> u <l-m>z-zalza</l-m> fuq <l-m>il-platt</l-m> tal-plastik imtebba’ <l-m>bil-kafè</l-m>, <l-m>bil-film</l-m> lest ħa jibda, u <l-m>bid-dawl</l-m> safrani <l-m>tal-kċina</l-m> jteftef <l-m>iż-żiffa</l-m> ta’ Marzu dieħla minn barra.</p>
<p class="break"><span class="initial"><span class="dropcap drop-M">M</span>a</span> tantx laħqet kielet meta, minn wara <l-m>l-bieb</l-m>, semgħet ġejjin <l-m>il-passi</l-m> tal-ħamiema tagħha, kif <l-m>dal-aħħar</l-m> bdiet issejħilha <l-m>lit-tifla</l-m>. Tbissmet xħin daħlu Maimouna u Gabi; <l-m>mill-ewwel</l-m> bdew jgħajtu, <l-m>it-tnejn</l-m> li huma, jirrakkuntawlha kif Gabi kienet tat xutt tajjeb u skurjatlu <l-m>lit-tifel</l-m>. Nathalie poġġiet <l-m>il-platt</l-m> fuq <l-m>is-sufan</l-m> u qabdet lil bintha, neħħitilha <l-m>ż-żarbun</l-m> u staqsietha riditx tbiddel waħedha llum, la kienet kbira biżżejjed biex tiskorja. Gabi għorkot imneħirha u xenglet rasha biex tfisser le, waqt li ħarset, makakka, f’għajnejn ommha. Maimouna offriet li tbiddlilha hi, imma Nathalie qaltilha tistrieħ u ssaħħan <l-m>l-ikel</l-m> għaliha nnifisha, waqt li hi u Gabi daħlu <l-m>fil-kamra</l-m> tas-sodda.</p>
<p>B’xagħarha qasir imqanfed fuq rasha, u għajnejha rqaq jaqblu ma’ xufftejha donnhom ta’ raġel, Maimouna daħlet <l-m>fil-kċina</l-m> u ħasset <l-m>l-għaraq</l-m> kiesaħ taħt <l-m>il-hoodie</l-m>. Xegħlet <l-m>il-geyser</l-m> mill-plakka fuq <l-m>il-magna</l-m> tal-ħasil u fetħet <l-m>il-friġġ</l-m> ħa tara <l-m>x’mirakli</l-m> ħa ssib. Ikkunsidrat tħawwad bajda mħabbta b’daqsxejn basal ħalli mhux dejjem tiddependi fuq <l-m>it-tisjir</l-m> ta’ ħabibitha, imma <l-m>r-riħa</l-m> togħrok <l-m>mal-kċina</l-m> ttantatha, u waqgħet <l-m>għar-ross</l-m> ta’ Nathalie. Ħadet nifs biex tiġi f’tagħha wara <l-m>t-tromba</l-m> ta’ entużjażmu <l-m>tat-tifla;</l-m> Maimouna kienet tiggustaha wisq, kaxxa ġenn. Waqfet ħamiema <l-m>fil-gallarija</l-m>, <l-m>bil-ġwienaħ</l-m> ifaqqgħu <l-m>bis-saħħa</l-m> mal-wires <l-m>tad-dawl</l-m>. Maimouna peċpċet għajnejha biex tħares lejn <l-m>is-salott</l-m> u <l-m>l-kastell</l-m> tal-Playmobil żarmat <l-m>fil-kantuniera;</l-m> il-ġugarell kienet tathulhom sidt <l-m>il-kera</l-m> meta kienet qed tiżbarazza <l-m>d-dar</l-m> fejn rabbiet <l-m>lit-tifel</l-m> tagħha.</p>
<p><l-m>L-appartament</l-m> kien jiswielhom seba’ mija u ħamsin <l-m>fix-xahar</l-m>, u <l-m>s’issa</l-m> darba biss kien għola <l-m>l-prezz</l-m>. Maimouna ħarset madwarha, tinnota <l-m>t-tifkiriet</l-m> u <l-m>l-irqajja</l-m>’ trab partikolari għalihom; kienet tispera li ma jiġri xejn li jġegħelhom jitilqu minn hawn. Hawnhekk kienet trabbiet Gabrielle u għaliha din kienet fortizza li ma setgħet tikkrolla qatt.</p>
<p>Xħin Maimouna daħlet <l-m>fis-salott</l-m> bil-platt, rat <l-m>il-film</l-m> imwaqqaf <l-m>fl-ewwel</l-m> minuta; ħarġu Gabi — il-ħamiema <l-m>ċ-ċkejkna</l-m>, <l-m>bil-piġama</l-m> ta’ Scooby Doo — u Nathalie, b’<l-m>t-shirt</l-m> twil, diġà lesta <l-m>għall-irqad</l-m>. Maimouna evitat li tħares lejn ħabibitha waqt li Nathalie bdiet <l-m>il-film</l-m>, reġgħet qabdet <l-m>il-platt</l-m> u staqsiet lil Maimouna dwar <l-m>il-ġurnata</l-m> tagħha. <l-m>Il-ħamiema</l-m> bil-piġama fetħet għajnejha kbar biex tassorbi <l-m>l-film</l-m>, u <l-m>fl-istess</l-m> mument <l-m>il-ħamiema</l-m> bil-ġwienaħ kbar taret <l-m>mill-gallarija</l-m>. Maimouna bdiet tirrakkonta.</p>
<p class="break"><span class="initial"><span class="dropcap drop-I">I</span><l-m>r-rebbiegħa</l-m></span> welldet inkwiet ġdid f’moħħ iċ-ċkejkna Gabrielle; <l-m>għall-ewwel</l-m> darba bdiet tagħraf <l-m>il-lingwi</l-m> differenti li trabbiet bihom. Qabel, mingħajr ma taħseb, kienet tuża <l-m>l-Malti</l-m> ma’ sħabha <l-m>tal-iskola</l-m>, u taħlita ta’ Mooré u Franċiż m’ommha u <l-m>z-zija</l-m> (kif kienet issejjaħ lil Maimouna). Issa kienet bdiet titħawwad, ma tafx b’liema lingwa ħa tindirizza <l-m>lin-nies</l-m> tal-ħwienet, għax Nathalie kienet bdiet tibgħatha tixtri. Meta xi ħadd ikellimha <l-m>bl-Ingliż</l-m> kienet tlaqlaq u tgedwed u tinħaraq. Bdiet tipprova tuża lingwa waħda għal sentenza waħda imma ndunat li kienet qed taħseb b’taħlita ta’ lingwi u ma’ kull kelma kienet tassoċja maġija sħiħa ta’ kreaturi. Pereżempju, <l-m>il-kelma</l-m> “siġra” kienet tistħajjilha anġlu ħelu b’xagħru lixx jixxeblek f’foresta; <l-m>il-kelma</l-m> “arbre” kienet ġgant poġġut fuq potty jipprova jaħra u ma jirnexxilux. Gabi ma riedet titlef ebda ħsieb <l-m>fit-traduzzjoni</l-m> meta tikkomunika. Imma aktar ma bdew jgħaddu <l-m>x-xhur</l-m>, aktar beda jiġri hekk, u <l-m>l-maġija</l-m> u <l-m>l-kreaturi</l-m> kollha mistoħbija wara kull kelma bdew jgħibulha.</p>
<p class="break"><span class="initial"><span class="dropcap drop-I">I</span><l-m>s-saqaf</l-m></span> <l-m>bil-pannelli</l-m> donnhom <l-m>tal-asbestos</l-m> kattar dawl kulur <l-m>il-begonja</l-m> tul <l-m>il-wisa</l-m>’ <l-m>tal-ħanut</l-m>. Mejju ġab miegħu żiffa friska, ittaffi <l-m>s-sħana</l-m> fuq <l-m>il-ġilda</l-m>. Maimouna ħaslet idejha <l-m>fis-sink</l-m> iż-żgħir <l-m>fir-rokna</l-m> wara gozz ħelu u cereal bars, u qattret <l-m>l-ilma</l-m>, <l-m>bil-ħoss</l-m> ta’ tanbur, fuq <l-m>l-istainless</l-m> steel imtebba’ iswed wara snin ta’ użu. Rasha ħassitha tqila xħin daret tkompli ssegwi <l-m>l-aħbarijiet;</l-m> kien għad fadlilha ħames sigħat xogħol, u għal xi raġuni llum <l-m>il-ħin</l-m> kien donnu qed idum wisq, jitkebbeb u jiġġebbed qalb <l-m>il-laned</l-m> tal-polpa u <l-m>tal-qlub</l-m> tal-qaqoċċ, jogħrok <l-m>il-pakketti</l-m> tal-lewż mitħun u <l-m>d-detergents</l-m>. <l-m>Fis-skiet</l-m> Maimouna ħasset <l-m>l-oġġetti</l-m> stivati fuq <l-m>l-ixkafef</l-m> jiġġudikawha u riedet theddidhom. Ħadet nifs — il-ħedla ta’ waranofsinhar kienet qed tagħmel biha. <l-m>Ir-riħa</l-m> tal-essenza <l-m>tal-lumi</l-m> baqgħet fuq subgħajha. Serrħet daharha <l-m>mal-ħajt</l-m>, taħt xkaffa Pocket Coffee, u ċċassat lejn <l-m>il-geġwiġija</l-m> ta’ kaxxi u fliexken <l-m>tal-ilma</l-m>. <l-m>L-għodwa</l-m> kienet tgħaddi malajr; <l-m>l-ixkafef</l-m> kienu jispiċċaw imħarbtin, kienet tgħid kelmtejn ma’ min jiġi ta’ kuljum, tittanta ’l xi raġel mingħajr ma tħallih jissuspetta, u terġa’ tistokkja; xi drabi kien jgħaddi <l-m>l-imgħallem</l-m> b’xi konsenja detergent, ikellem <l-m>lill-aġenti</l-m> bil-katalgi laminati u <l-m>l-biros</l-m> fid-djarji. Imbagħad, għal nofsinhar, kulħadd kien imur jiekol. Forsi jinżel xi ħadd għal xi bott kunserva li jkun nesa. Imma bejn <l-m>is-sagħtejn</l-m> u <l-m>l-erbgħa</l-m>, speċjalment f’<l-m>dis-sħana</l-m>, <l-m>fil-ħanut</l-m> kien jaqa’ <l-m>l-kwiet</l-m>.</p>
<p>F’dawn <l-m>is-sigħat</l-m> tal-ħolm Maimouna lanqas kien ikollha aptit taħseb. Madankollu, ċertu ideat kienu qed jiffurmaw ruħhom <l-m>mat-tgedwid</l-m> tal-friġġ, u <l-m>l-karozzi</l-m> jqaxxru <l-m>t-tajers</l-m> mat-triq, u <l-m>l-għajjat</l-m> joqmos bejn <l-m>il-palmi</l-m> u <l-m>l-ironmonger</l-m> il-ġar. Maimouna ntefgħet toħlom. Kienet saret taf li waħda <l-m>mill-ħbieb</l-m> tal-futbol kienet daħlet xufier <l-m>tal-linja</l-m>. <l-m>It-taħriġ</l-m> sabitu faċli, u <l-m>s-sigħat</l-m> ivarjaw kienu jaqblu <l-m>mal-istil</l-m> ta’ ħajja tagħha. Maimouna iktar u iktar bdiet titħajjar tidħol hi wkoll, imma xtaqet iżżomm <l-m>ir-rutina</l-m> ta’ filgħodu ħalli tkun tista’ tibqa’ tiekol ma’ Nathalie u tgħinha b’Gabrielle. <l-m>It-tnejn</l-m> li huma kienu jagħmluha <l-m>tal-omm</l-m> għaż-żgħira; meta waħda kellha bżonn tistrieħ, <l-m>l-oħra</l-m> kienet tieħu postha. Minn mindu kienet għadha tarbija kienu draw dan <l-m>il-metodu</l-m>, u kien serviehom biex <l-m>it-tnejn</l-m> ikunu jistgħu jibqgħu jiffukaw fuq <l-m>il-bżonnijiet</l-m> tagħhom infushom.</p>
<p>Ġieli Maimouna kien ibeżbiżha <l-m>l-ħsieb</l-m> li, aktar ma tikber <l-m>it-tifla</l-m>, aktar kienet se toqrob lejn ommha u inqas tagħti kas tagħha, imma rrispondiet lil moħħha li hekk kellu jkun. Hi u Nathalie kienu ilhom inseparabbli kważi għaxar snin; tant kienu jafu lil xulxin sew li setgħu jqattgħu <l-m>s-sigħat</l-m> bla ma jlissnu kelma, u xorta jkunu jafu <l-m>l-oħra</l-m> x’qed taħseb. Madankollu, Maimouna ħasset li <l-m>fl-aħħar</l-m> ftit xhur dan <l-m>is-silenzju</l-m> komdu kien ħa xeħta ġdida. Donnhom ma tantx kienu għadhom jiftħu qalbhom ma’ xulxin bħalma kienu jagħmlu qabel, jaqsmu <l-m>sal-inqas</l-m> dettall banali <l-m>tal-ġurnata</l-m> tagħhom. Maimouna kienet waqfet tirrakkuntalha dwar <l-m>in-nisa</l-m> li jogħġbuha; dwar ħabibitha <l-m>tal-futbol</l-m>, li magħha ma kien żviluppa xejn, ftit li xejn kienet semmitilha. Aktar minn hekk, ħasset li Nathalie kienet qed tagħmel <l-m>l-istess</l-m>, jew tant kienet issetiljat f’ħajjitha li ma kienx għad kellha problemi <l-m>x’taqsam;</l-m> possibbli? Jew hekk, jew ma kellhiex <l-m>l-enerġija</l-m> tiffurmahom fi kliem. <l-m>Is-sajf</l-m> kollox kien joqtol, <l-m>il-ħaxix</l-m>, <l-m>il-ġilda</l-m>, <l-m>il-ħsieb</l-m> u <l-m>l-aptit</l-m>.</p>
<p>Dak <l-m>iż-żmien</l-m> li kienet saret taf lil Nathalie, Maimouna kienet qed tipprova tibni dar <l-m>fil-periferija</l-m> ta’ Ouagadougou, <l-m>bl-għajnuna</l-m> tal-ġirien li, waqt li għenuha tisraq <l-m>id-dawl</l-m> mill-wires viċin <l-m>taż-żona</l-m> allokata <l-m>għall-bini</l-m>, dejjem maqdruha bħala barranija <l-m>fil-komunità</l-m> tagħhom. Kellha tlett iħbieb iżommuha f’wiċċ <l-m>l-ilma</l-m>, imma dak <l-m>iż-żmien</l-m> kulħadd kien jisparixxi <l-m>fl-attiviżmu</l-m>, f’xi armata, jew jipprova jdabbar rasu ’l hemm <l-m>mill-pajjiż</l-m>. Qalb <l-m>it-toroq</l-m> ramlin u <l-m>r-ringieli</l-m> eterni ta’ kaxxi sienna — ħafna minn dawn <l-m>id-djar</l-m> jistennew li jingħataw <l-m>il-permess</l-m> uffiċjali li jirrikonoxxi <l-m>l-eżistenza</l-m> tagħhom, jew jintużaw bħala spekulazzjoni f’isem xi negozjant — Maimouna dejjem stħajlitha ħuta barra <l-m>mill-ilma</l-m>, barranija f’pajjiżha stess. Hi u Nathalie qablu fuq dan <l-m>is-sentiment;</l-m> biex jitkellmu kienu jħawdu bejn <l-m>il-Mooré</l-m>, <l-m>il-Franċiż</l-m>, u xi djaletti oħra <l-m>tar-reġjuni</l-m> li <l-m>l-familji</l-m> tagħhom kienu missew magħhom. Barra minn hekk, Maimouna kienet assorbiet ukoll <l-m>il-kliem</l-m> tat-triq ta’ Abidjan. <l-m>Fil-Kosta</l-m> tal-Ivorju kienet barranija żgur, minkejja li twieldet hemm, imma, kif jiġri, kienet ħadet xi kliem magħha lura <l-m>l-Burkina</l-m>, fejn dawk <l-m>il-kelmiet</l-m> kienu jimmarkawha ta’ barranija wkoll.</p>
<p>Għalhekk, għal Maimouna, <l-m>il-lingwa</l-m> kienet isserrep u tiġġerra <l-m>fit-toroq</l-m> ta’ kwalunkwe belt li tinsab fiha, tipparteċipa <l-m>fid-differenzi</l-m> li, suppost, <l-m>tal-ġenerazzjoni</l-m> tagħha kienu nsew. Nathalie kienet waħda <l-m>mill-ftit</l-m> nies, forsi minħabba li kienet, <l-m>fil-verità</l-m>, daqsxejn naïve u mrobbija <l-m>bil-privileġġi</l-m> tal-klassi <l-m>tan-nofs</l-m>, li ġenwinament ma kinitx tat kas, hi u ssir taf lil Maimouna, dwar reliġjon, jew affiljazzjoni politika, jew kliem Nouchi. Maimouna, <l-m>min-naħa</l-m> tagħha, ħasset li kellha bżonn tgħallem lil Nathalie iktar dwar <l-m>il-ħajja</l-m> tat-triq. Għal Nathalie, <l-m>il-moviment</l-m> Balai Citoyen kien <l-m>il-futur</l-m> tal-pajjiż; Maimouna — minkejja li kienet tirrispetta <l-m>r-rwol</l-m> tad-diżubbidjenza ċivili, u tbellhet b’kemm <l-m>il-mużika</l-m> u <l-m>l-arti</l-m> setgħu jgħaqqdu <l-m>n-nies</l-m> warajhom u jqajmuhom fuq saqajhom kontra sistema mmuffata — minn dejjem ħassitha inċerta dwar <l-m>il-moviment</l-m>. Filwaqt li kien ifaħħar <l-m>l-ispirtu</l-m> rivoluzzjonarju ta’ Sankara, <l-m>il-Balai</l-m> Citoyen deher komdu jaħdem <l-m>mas-sistema</l-m> u <l-m>mal-pupazzi</l-m> ta’ ambaxxaturi li baqgħu jeżerċitaw <l-m>il-poter</l-m> Ewropew fuq <l-m>il-pajjiż</l-m>. Nathalie kienet tmur <l-m>il-protesti</l-m> studenteski; Maimouna, li kellha mitt elf raġuni iktar biex tmur, kienet tipprova tieħu ħsieb <l-m>id-dar</l-m> tagħha, tispera li ma tersaqx lejha <l-m>l-Ebola</l-m>, u tgħodd <l-m>il-minuti</l-m> sakemm <l-m>il-prezz</l-m> ta’ vażett butir <l-m>tal-karawett</l-m> jew kaxxa dadi <l-m>tal-Maggi</l-m> jogħla biżżejjed biex jibgħatha tkisser u mhux kemm tpoġġi bħal tiġieġa quddiem xi ministeru.</p>
<p>Dak <l-m>il-ħin</l-m>, fuq <l-m>l-aħbarijiet</l-m> li kienet qed issegwi, kienu qed jiddiskutu <l-m>l-għoli</l-m> tal-ħajja, li bħal kullimkien baqa’ sejjer <l-m>għall-agħar</l-m>. Hawnhekk, <l-m>il-ħanut</l-m>, <l-m>l-imgħallem</l-m> stess kien qalilha li <l-m>sal-aħħar</l-m> tas-sena <l-m>d-dieħla</l-m>, xħin jibdew jinħassu <l-m>r-riperkussjonijiet</l-m> ekonomiċi <l-m>tal-pandemija</l-m>, <l-m>l-ixkafef</l-m> kienu se jispiċċaw nofshom vojta, u <l-m>l-ħtiġijiet</l-m> bażiċi kienu se jogħlew għal prezzijiet straordinarji. <l-m>L-Ingliżi</l-m> diġà kienu spiċċaw bla fjuwil. Maimouna xammet <l-m>ir-riħa</l-m> ta’ torta tissajjar f’xi forn xi mkien <l-m>fit-triq</l-m>, <l-m>bil-bajd</l-m> jingħaqad <l-m>mal-irkotta</l-m>, tiżfen ma’ riħa oħra <l-m>tas-sagħtar</l-m> u <l-m>l-inbid</l-m> jinqlew <l-m>mal-majjal</l-m>.</p>
<p>Għamlet ftit kuraġġ għax <l-m>għall-inqas</l-m> għalissa kellha xogħol stabbli; ftakret f’kemm-il darba kienet kważi spiċċat b’xejn kieku ma kienx għal Nathalie, u minkejja li kienet għajiet <l-m>il-ħanut</l-m>, ħasbet li aħjar ma tivvintax avventuri għalissa u, għal ġieħha, kif ukoll għal ġieħ Nathalie u Gabi, iżżomm <l-m>mal-ankra</l-m> li kellha. Dan kien mod ta’ ħsieb pjuttost ġdid għal Maimouna, li <l-m>s-soltu</l-m> kienet tiggranfa ma’ kull opportunità ġdida bħal qattusa tikkaċċja <l-m>d-dubbien</l-m>, imma kienet taf li <l-m>l-kuntentizza</l-m> tat-tifla kienet ibbażata fuq <l-m>l-illużjoni</l-m> li hi u ommha setgħu jipprovdulha u jiksbulha <l-m>d-dinja</l-m> kollha. B’hekk, <l-m>bl-inċertezza</l-m> tal-aħħar sentejn, li dehret donnha ħa tibqa’ piż fuq spallet <l-m>il-ġenerazzjoni</l-m> tagħha sa mewthom, ħasbet li aħjar ma tissugrax perjodu ta’ żmien b’xogħol inċert, probation, u sfruttament għax ġdida u naïve, u b’ta’ fuqha jagħmlu biha li jridu.</p>
<p><l-m>Fl-istess</l-m> ħin, <l-m>ix-xewqa</l-m> biex tbiddel xogħolha wara <l-m>daż-żmien</l-m> kollu taħdem <l-m>fil-ħanut</l-m> bdiet tniggiżha iktar u iktar dan <l-m>l-aħħar</l-m>. <l-m>Il-maġija</l-m> tal-avventura qatt ma kienet telqitha; dejjem għamlet <l-m>l-aħjar</l-m> li setgħet biex <l-m>il-lumi</l-m> u <l-m>ż-żbub</l-m> tal-ħajja, <l-m>għall-inqas</l-m>, tipprova tagħsarhom hi, mhux tagħsarhomlha xi istituzzjoni jew oħra. Issa kienet tgħallmet li <l-m>l-libertà</l-m> kienet <l-m>fil-verità</l-m> l-immaġinazzjoni <l-m>tal-libertà</l-m>, meta tagħmel paċi <l-m>mal-fatt</l-m> li qed tagħmel dak li qed tagħmel għax trid hi; ġieli din <l-m>is-sensazzjoni</l-m> kienet tirrifletti <l-m>r-realtà</l-m>, ġieli le.</p>
<p class="break"><span class="initial"><span class="dropcap drop-I">I</span><l-m>s-sajf</l-m></span> rewwaħ sħana bla nifs madwar <l-m>it-toroq</l-m>. <l-m>Fid-dellijiet</l-m> qosra <l-m>tal-bini</l-m> mifruxin <l-m>mat-triq</l-m>, instema’ radju wara bieb itextex <l-m>il-mużika</l-m> tas-sittinijiet. Nathalie qabdet id Gabi u bdiet iżżeffinhielha. Kienet għadha kif ġabritha <l-m>mill-iSkolasajf</l-m>, u kienu qed jimxu <l-m>bil-mod</l-m> lejn <l-m>id-dar</l-m>. Nathalie rranġat <l-m>il-cornrows</l-m> vjola u ġabrithom sew <l-m>bil-furfiċetti</l-m> wara rasha. Kellha nofstanhar leave dakinhar, u b’hekk setgħet tiġbor <l-m>liż-żgħira</l-m> hi u tieħu pjaċir taraha tintilef <l-m>fid-dinja</l-m> tal-logħob, u tidħol f’din <l-m>id-dinja</l-m> hi wkoll. Qalet <l-m>għall-erwieħ</l-m> li ma kinitx daqshekk għajjiena bħalma kienet tkun wara ġurnata twila, għajjiena wisq biex tagħti <l-m>l-enerġija</l-m> u <l-m>l-imħabba</l-m> li kellha tagħti lil bintha.</p>
<p>Nathalie xammet <l-m>it-tewm</l-m> isir stuffat maċ-ċanga u <l-m>l-basal</l-m>, <l-m>mal-ħwawar</l-m> u <l-m>d-dadi</l-m> tal-Maggi, u tħassbet kellhiex kollox <l-m>għall-ikel</l-m> tal-lejla. Kienet stiednet lil waħda li kienet għadha kif iltaqgħet magħha għand Simon <l-m>tal-ħaxix</l-m> dakinhar qabel ma ġabret lil Gabi, bħala korteżija u biex issir tafha iktar.</p>
<p class="break"><span class="initial"><span class="dropcap drop-X">X</span>ħin</span> Nathalie fetħet, xammet <l-m>ir-riħa</l-m> qawwija ta’ njam għadu ġdid li kienet qed tilqagħha dan <l-m>l-aħħar</l-m> kull darba li tasal lura <l-m>d-dar</l-m>. Kienu għadhom kif xtraw żewġ gwardarobbi ġodda <l-m>fil-kmamar</l-m> tas-sodda; li kellhom qabel, magħmulin <l-m>mill-injam</l-m> tal-balsa llustrat biex jixbah ’<l-m>il-kewba</l-m>, kienu bdew iżommu <l-m>l-umdità</l-m>, u ħwejjiġhom bdew jintnu eżatt wara li jkunu għadhom kif ħasluhom. Ħadet <l-m>ir-ruħ</l-m> li <l-m>fl-aħħar</l-m> kienu solvewha <l-m>l-problema</l-m>, imma <l-m>l-ispiża</l-m> tal-gwardarobbi <l-m>l-ġodda</l-m>, u <l-m>tal-ħasil</l-m> żejjed <l-m>fl-aħħar</l-m> ftit xhur, kienet għafsithom mhux ħażin <l-m>fil-flus</l-m>. F’mumenti bħal dawn kienet tinduna li anki żewġ pagi <l-m>full-time</l-m> ma kinux biżżejjed biex veru tfaddal u jkollok ċertu sigurtà finanzjarja. <l-m>Fl-istess</l-m> ħin, ma xtaqitx iċċaħħad <l-m>lit-tifla</l-m> mix-xewqiet u <l-m>l-bżonnijiet</l-m> tagħha, sakemm kienet għadha ma waslitx <l-m>sal-punt</l-m> fejn kellha tħaffer <l-m>fil-flus</l-m> l-imwarrba. Maimouna, li kienet iktar imdorrija ġġaħġaħ b’li setgħet issib, ikkunsidrat <l-m>il-gwardarobbi</l-m> ġodda bħala lussu neċessarju u ma tħassbitx fuq kemm swew, avolja qasmu <l-m>l-prezz</l-m> bejniethom.</p>
<p>F’qiegħ kull gwardarobba poġġew plattina bikarbonat u, minkejja li ppruvaw jaħbuhom wara <l-m>l-ħwejjeġ</l-m>, Nathalie xorta kienet qabdet lil Gabi tipprova tiekol <l-m>mit-trab</l-m> fin xi jumejn ilu, u ċanfritha biex ma terġax. <l-m>Is-soltu</l-m> kienet tippreferi tispjega eżatt għaliex <l-m>iż-żgħira</l-m> ma kellhiex tagħmel xi ħaġa, u tirrakkuntalha <l-m>x’setgħu</l-m> jkunu <l-m>l-konsegwenzi</l-m>. Ġieli kienet tidderieġi esperiment ikkontrollat biex <l-m>it-tifla</l-m> tipprova xi ħaġa li <l-m>fl-aħħar</l-m> tinduna li m’għandhiex tagħmel. <l-m>Is-soltu</l-m> dan kien jinvolvi <l-m>l-kreazzjoni</l-m> ta’ dramm <l-m>bl-għajnuna</l-m> tal-ġugarelli, u Gabi kienet tieħdu biċ-ċajt, imma xorta tifhem għalfejn m’għandhiex tagħmel li għamlet. Sfortunatament, f’dan <l-m>il-każ</l-m>, Nathalie ma kinitx ċerta <l-m>x’seta</l-m>’ jiġrilu Monsieur Le Pain jekk jiekol <l-m>il-bikarbonat</l-m>. Jintefaħ naqra, jekk xejn.</p>
<p>Kellha bżonn tiżbarazza <l-m>l-appartament</l-m>. Rari kienet tieħu nofstanhar leave, u fi tmiem <l-m>il-ġimgħa</l-m> tkun trid tistrieħ, tara xi film u ssajjar, mhux titħabat u tieħu <l-m>l-keded</l-m> bit-tindif. Ressqet xi ġugarelli f’rokna minnhom, qegħdithom jistrieħu taħt <l-m>id-dawl</l-m> safrani jirrifletti <l-m>mal-madum</l-m> u <l-m>s-sufan</l-m> tal-ġilda. Gabi <l-m>mill-ewwel</l-m> intefgħet fuq <l-m>is-sufan</l-m>, tiżfen u tagħmel <l-m>il-kutrumbajsi</l-m>.</p>
<p>Waqt <l-m>ix-xogħol</l-m>, Nathalie kienet tedha tiddiskuti <l-m>t-trobbija</l-m> tat-tfal <l-m>mal-kollegi;</l-m> kien hemm skrivan kellu tifla daqs Gabi, u kienu jaqsmu <l-m>l-istejjer</l-m> tal-mumenti ħelwin u <l-m>l-mumenti</l-m> mxajtna <l-m>taż-żgħar</l-m>. Oħra kellha tifla ta’ xi <l-m>ħdax-il</l-m> sena li kienu qed jaqbdu magħha sħabha <l-m>tal-klassi</l-m>. Nathalie baqgħet ħosbiena fuq kif <l-m>in-naïveté</l-m> tittrasmetti ruħha <l-m>mill-omm</l-m> għall-bint, u <l-m>l-innoċenza</l-m> tiġi kkastigata minn kreaturi li suppost huma innoċenti huma stess.</p>
<p>Gabi, <l-m>bil-wiċċ</l-m> ta’ lewża u xagħarha miġbur <l-m>fil-qagħqa</l-m> li kienet issikkatilha Maimouna, ħarset lejn ommha ħierġa <l-m>mill-kamra</l-m> tas-sodda liebsa <l-m>t-shirt</l-m> blu wiesa’<span class="pullsemi">,</span> bi pjaneta mpinġija fuqu, u par leggings jaslu <l-m>sal-irkoppa</l-m>. <l-m>Il-flipflop</l-m> ċekċek fuq <l-m>il-madum</l-m> waqt li rranġat xi tentufiet ’l hemm u ’l hawn; iddrittat <l-m>l-iljunfant</l-m> tal-injam fuq komodina fejn kienu jżommu <l-m>t-tissues</l-m> u <l-m>r-remote</l-m> tat-televixin, ressqet iktar ġugarelli biex tagħmel naqra spazju u daħlet <l-m>mill-arkata</l-m> lejn <l-m>il-kċina</l-m>. Qalet lil Gabi tiġi tgħinha ssajjar, u din daħlet <l-m>bil-lajma</l-m> fil-kċina, tgerger li kif eżatt tkun ħasbet f’xi ħaġa <l-m>x’tagħmel</l-m>, ommha kienet tgħajtilha. Nathalie bisitha, u qaltilha, “Ħamiema tiegħi, għalhekk jien ommok.<span class="pullsemi">”</span> Qabbditha xxarrab <l-m>ir-ross</l-m> waqt li ppreparat <l-m>it-taħlita</l-m> għall-fufu <l-m>mill-pakkett</l-m>, <l-m>bir-riħa</l-m> tal-ħanut ta’ Simon għadha mgeżwra <l-m>mal-kartonċin</l-m>. <l-m>Il-cupboard</l-m> tal-kċina kien qed jiżvojta, u kien se jkollha bżonn tagħmel xirja diċenti daqt. Għalissa setgħu jkampaw, ikkunslat ruħha hi u taqla’ <l-m>l-borom</l-m> u tqegħedhom fuq <l-m>il-bank</l-m> tal-kċina, maġenb <l-m>il-cooker</l-m> l-iswed <l-m>bil-madum</l-m> tal-ħajt kulur <l-m>il-ġinġer</l-m>. Tat ħarsa lil Gabi, <l-m>bix-xorz</l-m> u <l-m>t-t-shirt</l-m> roża u <l-m>l-brazzuletta</l-m> tal-plastik, bilwieqfa fuq siġġu <l-m>mas-sink</l-m>, tikkonċentra hi u xxarrab <l-m>ir-ross</l-m> u twarrab <l-m>il-biċċiet</l-m> suwed. Dak <l-m>il-ħin</l-m> baqbqitilha mewġa ta’ mħabba għal bintha.</p>
<p>Waħda <l-m>mill-ewwel</l-m> memorji li Nathalie kellha <l-m>tal-ikel</l-m>, u ta’ ommha, kienet ta’ ikla <l-m>tas-soltu</l-m> ta’ filgħaxija, <l-m>fid-dar</l-m> fejn trabbiet, imma dakinhar missierha kien għolla leħnu magħha <l-m>għall-ebda</l-m> raġuni ta’ xejn, u <l-m>l-esperjenza</l-m> kienet baqgħet imkaħħla f’moħħha. Snin wara ndunat li din <l-m>il-famuża</l-m> ikla kienet seħħet dakinhar li nqatel Norbert Zongo, ġurnalist kritiku <l-m>tar-reġim</l-m> ta’ Compaoré, u li missierha kien jafu xi ftit. Ma kienx qed jirraġuna dakinhar, qalilha snin wara; ħabib tiegħu, u <l-m>fl-istess</l-m> ħin theddida għal xogħlu <l-m>mal-ministeru</l-m>, kien inqatel maħruq f’karozza, u <l-m>ż-żuffjetti</l-m> tat-tfal ma kellux aptithom. Kien iddispjaċieh <l-m>mill-ewwel</l-m> tan-nervi, imma qatt ma talab skuża sura.</p>
<p>Nathalie kienet tħobbu ’l missierha, bniedem innoċenti miġbud <l-m>mill-mewġa</l-m> tal-klassi ta’ ħaddiema taċ-ċivil li twieled fiha. Kien iħobb idawwarha <l-m>bil-karozza</l-m> madwar <l-m>il-belt</l-m>, qalb <l-m>il-muturi</l-m> u <l-m>r-roti</l-m> jfaqqgħu, <l-m>fit-toroq</l-m> wisgħin <l-m>bit-tarmac</l-m> jixgħel <l-m>fl-aħmar</l-m>. Kienet tfeġġ moskea ’l hemm, billboard ’l hawn, b’ħafna spazju bejn kull bini <l-m>bid-disinji</l-m> ħomor imnaqqxin <l-m>fil-ġebla</l-m>, strixxi u ċrieki u forom oħra ġeometriċi. <l-m>L-uffiċjali</l-m> tal-gendarmerie setgħu jintlemħu silwett kontra <l-m>x-xemx</l-m> ħadranija meta missierha kien idur <l-m>mar-roundabout</l-m> tal-monument li jiċċelebra <l-m>l-industrija</l-m> tal-films <l-m>tal-Burkina</l-m>, <l-m>bil-karozzi</l-m> jnemmlu madwar <l-m>l-istruttura</l-m> ġganteska. Imbagħad kienu jieħdu xi ħaġa <l-m>x’jieklu</l-m> m’għand <l-m>il-bejjiegħa</l-m> tat-triq, xi galette jew biċċa pizza, <l-m>bil-gabbani</l-m> quddiem <l-m>il-ħwienet</l-m> mgħaffġin flimkien, <l-m>it-tiġieġ</l-m> u <l-m>l-mogħoż</l-m> jiġru <l-m>fix-xita</l-m>, u <l-m>x-xogħol</l-m> tal-bini <l-m>l-ħin</l-m> kollu għaddej, <l-m>il-belt</l-m> tinbidel kull minuta minn żaqqha ’l barra.</p>
<p><l-m>Id-dar</l-m> fejn trabbiet kellha <l-m>l-kmamar</l-m> għoljin, mifruxin fuq sular wieħed. <l-m>L-armarju</l-m> tal-injam kien simili <l-m>għall-gwardarobbi</l-m> li kienu għadhom kif ħelsu minnhom; anki <l-m>s-sufan</l-m> tal-ġilda kien <l-m>tal-istess</l-m> għamla bħal li kellhom issa. <l-m>Il-ħitan</l-m> kienu miksijin inkwatri <l-m>tal-familji</l-m> ta’ ommha u ta’ missierha, ileqqu fuq <l-m>il-madum</l-m> ċar li kien jirrifletti <l-m>d-dawl</l-m> fuq vetrina mimlija trofej <l-m>tal-iskola</l-m> ta’ Nathalie u oħtha: kien hemm żmien fejn Nathalie kienet tiddiletta <l-m>bit-tennis</l-m>. <l-m>Il-purtieri</l-m> ħfief kienu jitfgħu dija lavanda fuq <l-m>is-saqaf</l-m>, li deher donnu magħmul miċ-ċeramika. <l-m>Id-dawl</l-m> mit-triq kien jidħol twil u rqiq. <l-m>Fil-kamra</l-m> tagħha Nathalie kienet tqatta’ <l-m>s-sigħat</l-m> tikteb <l-m>ix-xenarji</l-m> għall-films li kienet se tidderieġi u tirreċta fihom. Kienet għaqqdet serje sħiħa ma’ oħtha <l-m>bil-kamera</l-m> ta’ tmien megapixels u <l-m>l-Windows</l-m> Movie Maker. Iktar ma kibret u ma bdiet tinteressaha <l-m>t-teorija</l-m> wara <l-m>l-ġbid</l-m> tal-films, iktar tħajret tidħol fi skola taċ-ċinema. Dejjem kien ikun hemm xi festival jew avveniment ieħor marbut <l-m>mal-films</l-m> f’Ouaga. <l-m>Fil-fatt</l-m>, kienet fetħet skola taċ-ċinema meta kellha xi ħmistax-il sena, imma reġgħet għalqet ftit <l-m>tas-snin</l-m> wara qalb <l-m>il-kriżijiet</l-m> politiċi <l-m>tal-ewwel</l-m> snin <l-m>tal-millennju</l-m>.</p>
<p>Missierha ma tantx xtaqha tissagrifika ruħha <l-m>għall-industrija</l-m> tal-films; qatt ma qalilha xejn kontriha, imma minn dejjem kienet taf li ma kienx kuntent <l-m>bl-għażliet</l-m> tagħha. <l-m>Għall-inqas</l-m> ma kienx <l-m>it-tip</l-m> li joqgħod jippritkalha. Ommha <l-m>l-iktar</l-m> waħda li inkoraġġietha taqra u tikteb, u wrietha kif <l-m>it-tisjir</l-m> u <l-m>t-tindif</l-m> huma xogħol intellettwali (biex tgħallimha tieħu ħsieb tagħha nnifisha, sintendi, imma Nathalie għarfet <l-m>is-sugu</l-m> ta’ kliemha). Baqgħet tgħożż <l-m>il-ħolma</l-m> taċ-ċinema, sakemm inġarret <l-m>mill-mewġa</l-m> tal-Balai Citoyen u bdiet tipprotesta u teduka ruħha sew fuq <l-m>l-istorja</l-m> ta’ pajjiżha. Imbagħad fehmet li <l-m>d-dinja</l-m> taċ-ċinema <l-m>bil-fondi</l-m> internazzjonali dejjem kienet tispiċċa taqa’ <l-m>għan-neokolonjaliżmu</l-m> li kien għadu jaħkem <l-m>il-pajjiż</l-m>. Fuq hekk hi u missierha żgur ma kinux jaqblu — Nathalie kienet inħarqet meta ntebħet li fi żmien missierha, fi żmien Ouédraogo u Kaboré, kien hemm ħafna iktar possibbiltà <l-m>għal-libertà</l-m> tal-espressjoni. Imma issa kull biċċa xogħol <l-m>tal-arti</l-m> u mużika, biex issostni lil min joħloqha, kellha tintegra b’xi mod f’industrija neoliberali, <l-m>bil-finanzi</l-m> tal-iżvilupp jimbuttawha ħalli dejjem tibqa’ suġġett <l-m>tal-iżvilupp</l-m>, dejjem <l-m>bl-għajnuna</l-m> tal-Punent. Għal Nathalie, <l-m>il-bidla</l-m> fil-pajjiż kienet seħħet minħabba li nies bħal Smockey ipproduċew mużika u xogħol indipendenti li żammew <l-m>lin-nies</l-m> bil-verità li ppritkalhom, u <l-m>l-ispirtu</l-m> Sankarista li <l-m>fl-opinjoni</l-m> ta’ Nathalie kien ġenwinament dekolonjali.</p>
<p>Nathalie poġġiet lil Gabi fuq siġġu ħdejha waqt li għalliet <l-m>il-fufu</l-m>. <l-m>Iż-żgħira</l-m> bdiet tilgħab logħba, u <l-m>l-ħsejjes</l-m> ingħaqdu <l-m>mal-ilma</l-m> jgelgel, <l-m>il-frieket</l-m> itektku, <l-m>is-sink</l-m> jilqa’ <l-m>l-borom</l-m>, u <l-m>l-għotjien</l-m> jinfetħu u jingħalqu. <l-m>L-iskutella</l-m> banana u <l-m>l-pinen</l-m> kull kulur <l-m>tat-tifla</l-m> dehru riflessi f’wiċċ <l-m>il-mejda</l-m>. <l-m>Il-kalamiti</l-m> tat-torri Eiffel <l-m>mal-friġġ</l-m> leqqu <l-m>bis-sħana</l-m>. <l-m>Ir-riħa</l-m> kremuża <l-m>tar-ross</l-m> isir bdiet tfewwaħ <l-m>l-appartament</l-m> waqt li Nathalie, tibla’ <l-m>l-foga</l-m> mill-fwar, qattgħet <l-m>it-tadam</l-m> għaz-zalza.</p>
<p>Xtaqet kieku xi darba Gabi tkun tista’ żżur Ouagadougou, u tiltaqa’ ma’ familtha. Bħalissa <l-m>l-ħajja</l-m> kienet għolja wisq, kemm Malta u kemm <l-m>il-Burkina</l-m>, biex taffordja tieħu ċertu ammont ta’ leave u tmur, u <l-m>t-tensjonijiet</l-m> politiċi reġgħu bdew jiżżattu. <l-m>L-ikbar</l-m> problema <l-m>għall-ivvjaġġar</l-m>, però, dejjem baqgħet <l-m>l-istat</l-m> Malti li, minkejja li kienu ilhom hawn seba’ snin — tlieta minnhom <l-m>bil-permess</l-m> uffiċjali <l-m>tar-residenza</l-m> li kienu tbażwru biex akkwistaw — xorta baqgħu bejn ħaltejn setgħux jivvjaġġaw, minħabba li Gabi kellha passaport Franċiż u ma kwalifikatx <l-m>għall-permess</l-m> tar-residenza li ħadu Nathalie u Maimouna. Kien hemm żmien meta Nathalie ġenwinament kienet beżgħet li <l-m>t-tifla</l-m> kienu se jiddeportawhielha Franza. Imma dik hi <l-m>l-ħajja</l-m>, ħasbet hi u xxomm <l-m>it-tadam</l-m> isir u joħroġ <l-m>il-ħlewwa</l-m> hu u jitħawwad <l-m>mal-ħwawar</l-m>. Ma setgħetx temmen kif <l-m>l-istat</l-m> ma ħallilhomx <l-m>id-dritt</l-m> għas-safar jew għaċ-ċittadinanza, minkejja li kienu ġew legalment u kienu ilhom jaħdmu hawn seba’ snin.</p>
<p>Din <l-m>ir-riħa</l-m> offritilha memorja ċara ta’ Pariġi, <l-m>tal-gallarija</l-m> twila komuni <l-m>tal-blokka</l-m> tal-HLM li kienu joqogħdu fiha, <l-m>bil-ħadid</l-m> immermer jinħass qisek qed tgħaddi subgħajk fuq ħakkieka. <l-m>Il-veduta</l-m> tal-blokok <l-m>l-oħra</l-m> tas-cités <l-m>fil-qrib</l-m> kienet tleqq safranija <l-m>fl-arja</l-m> friska li tqajjimlek <l-m>is-suf</l-m> ta’ dirgħajk. <l-m>Mill-gallarija</l-m> nstemgħu <l-m>t-tfajliet</l-m> jilagħbu <l-m>r-rugby</l-m> fil-grawnd <l-m>tal-iskola</l-m> n-naħa <l-m>l-oħra</l-m> tal-blokka. F’dawk <l-m>il-mumenti</l-m> setgħet tikseb <l-m>il-paċi</l-m> Nathalie, tħares dritt lejn inżul <l-m>ix-xemx</l-m> u tisma’ <l-m>l-eku</l-m> tat-tfajliet jittekiljaw lil xulxin <l-m>fil-bogħod</l-m>. Ħames sulari ’l fuq, għal ftit mumenti ma kinitx suġġett kolonjali imma bniedma tħares lejn <l-m>is-siġar</l-m> u tiddikjara <l-m>l-ispazju</l-m> tikka tagħha. Għal naqra ma kinitx rabbiet <l-m>lit-tifla</l-m> hemmhekk, imma <l-m>l-ħajja</l-m> kienet impossibbli f’post daqshekk miżgħud kuntradizzjonijiet, hekk kien <l-m>ir-raġunament</l-m> tagħha. Xħin waslet Malta, malajr skopriet <l-m>il-kuntradizzjonijiet</l-m> ta’ hawnhekk.</p>
<p>Għal Gabi <l-m>l-kċina</l-m> kienet skuża biex tagħmel straġi bla konsegwenzi. Kienet tħobb taqli <l-m>l-plantain</l-m> u tieħu gost <l-m>bil-periklu</l-m> taż-żejt ifaqqa’ meta ommha kienet tħalliha tieħu ħsieb <l-m>it-taġen</l-m>, bilwieqfa fuq siġġu ħdejn <l-m>il-cooker</l-m> ħa tlaħħaq. Darba ħadet għaliha meta ommha wriet ritratt tagħha f’din <l-m>il-pożizzjoni</l-m> lil Maimouna u qaltilha, araha, taparsi qed taqli <l-m>l-plantain</l-m>. Imma vera kont qed naqli <l-m>l-plantain</l-m>! werżqet Gabi, u Maimouna kienet qabżet għaliha.</p>
<p class="break"><span class="initial"><span class="dropcap drop-K">K</span>ien</span> għadu <l-m>d-dawl</l-m> meta waslu Maimouna f’xi <l-m>s-sitta</l-m> u kwart u, ftit wara, Josiane, <l-m>il-mistiedna</l-m>. <l-m>L-ilħna</l-m> tagħhom instemgħu jzekzku <l-m>mal-ħitan</l-m> niedja. Maimouna żammet ’il Gabi f’ħoġorha waqt <l-m>l-ikla</l-m>. Josiane kellha figura mbaċċa, pulita; xagħarha kważi mqaxxar kien miżbugħ bjond u kienet liebsa misluta fi mneħirha. <l-m>It-tbissima</l-m> tagħha kienet <l-m>mit-tip</l-m> li tħollok, tbissima <l-m>tal-ġelu</l-m> li fakkret lil Maimouna f’għalliema li kellha f’xi skola. <l-m>Ir-raġel</l-m> tagħha kien għadu <l-m>l-Guinea</l-m>, ifaddal biex jixtri dar; kellu ħuh ġej u sejjer Pariġi jiltaqa’ ma’ nies oħra <l-m>tad-dijaspora</l-m> u jakkwista <l-m>l-kapital</l-m> soċjali u finanzjarju li kellu bżonn biex jikseb biċċa dar f’art twelidu. Ma kellhomx tfal, imma marret tajjeb ma’ Gabrielle, avolja <l-m>għall-bidu</l-m> t-tifla għamlitha <l-m>tal-mistħija</l-m>. <l-m>Id-daħqa</l-m> ta’ Josiane għenet <l-m>lit-tifla</l-m> tqum fuq tagħha. Maimouna bdiet tgħir <l-m>għad-daħqa</l-m> ferriħija <l-m>tal-mistiedna</l-m> tagħhom; Josiane, hi u tidħaq, bdiet tinstema’ qisha dejjem tieħu <l-m>l-ħajja</l-m> b’li ttiha, ikun xi jkun. Donnha kienet qed tgħidilha lil Maimouna biex tidħaq waqt li tirrabja. </p>
<p><l-m>Il-ġirien</l-m> kienu ġabu pizza <l-m>bil-Wolt;</l-m> ir-riħa telgħet bejn <l-m>il-gallariji</l-m>. <l-m>L-arja</l-m> sajfija dawlet <l-m>id-diskursati</l-m> li qabdu bejniethom <l-m>it-tliet</l-m> nisa u <l-m>l-ikel</l-m> fuq <l-m>il-platti</l-m> ta’ kull kulur <l-m>bid-disinji</l-m> jaqblu mnaqqxa fiċ-ċeramika. <l-m>Il-fufu</l-m> fiz-zalza ħamra fawwar <l-m>ir-riħa</l-m> li taqsam <l-m>l-imnifsejn</l-m> u fewwaħ <l-m>is-serata</l-m>.</p>
<p>Nathalie u Maimouna qabduha fuq <l-m>il-Balai</l-m> Citoyen, u Maimouna esprimiet <l-m>it-tħassib</l-m> fuq <l-m>l-isforzi</l-m> ambjentali <l-m>tal-moviment;</l-m> issa kienu qabdu jħawlu <l-m>s-siġar</l-m> fil-periferija ta’ Ouagadougou, waqt li kienet għaddejja kriżi rurali <l-m>fil-provvista</l-m> tal-ikel u <l-m>l-ilma</l-m>. Nathalie sostniet li <l-m>l-moviment</l-m> kien qed jipprova jgħaqqad <l-m>il-unions</l-m> sparpaljati wara <l-m>l-aħħar</l-m> kolp ta’ stat; Maimouna ppruvat tfiehem li jekk kienu se jikkollaboraw <l-m>mal-ambaxxati</l-m> Ewropej u jagħmlu azzjonijiet superfiċjali <l-m>għar-ritratti</l-m>, setgħu ma jagħmlu xejn, imma <l-m>l-kliem</l-m> ħarġilha mgħaffeġ u bla sugu. Josiane esprimiet <l-m>il-frustrazzjoni</l-m> tagħha <l-m>għall-fatt</l-m> li <l-m>l-movimenti</l-m> tal-massa dejjem kienu jispiċċaw jidhru bla kontroll f’għajnejn <l-m>l-Ewropej</l-m>, minħabba li <l-m>l-pulizija</l-m> u <l-m>l-armata</l-m> kienu jirrippressawhom u jġegħluhom jirribattu b’iktar ġenn u vjolenza. Maimouna qablet magħha u bdiet tirrispettaha iktar, <l-m>bix-xalla</l-m> semitrasparenti tagħha stampata <l-m>bid-disinn</l-m> ta’ leopard, imqiegħda fuq <l-m>il-flokk</l-m> taċ-ċingi iswed fuq spallitha. Hekk jew b’hekk, insistiet Maimouna, f’xi punt <l-m>in-nies</l-m> ħa taqbżilhom iċ-ċinga <l-m>bil-preżenza</l-m> kontinwa <l-m>tal-militar</l-m> Franċiż <l-m>fl-eks</l-m> kolonji, li kien għadu jiddeffes jissabutaġġja kull attentat ġenwin <l-m>għall-indipendenza</l-m>. Josiane ma fehmithiex sew, u hi u Nathalie daħlu f’diskussjoni fuq <l-m>il-kontroll</l-m> li kienet għadha teżiġi Franza, speċjalment permezz <l-m>tal-munita</l-m> CFA. <l-m>Fl-aħħar</l-m> mill-aħħar, ikkonkludiet Maimouna, <l-m>il-kwistjoni</l-m> tal-poter dejjem kienet tmur lura <l-m>għall-flus</l-m>, u <l-m>l-kontroll</l-m> fuq <l-m>ir-riżorsi</l-m> li <l-m>l-flus</l-m> kienu jiggarantixxu. Franza kienet għadha tikkontrolla b’mod indirett <l-m>l-attività</l-m> ekonomika <l-m>tal-kolonji</l-m>, u tibla’ <l-m>l-profitti</l-m> mill-faqar li ħolqot; anki kieku hi, Maimouna, xtaqet tibgħat <l-m>il-flus</l-m> il-Burkina, kien ikollha bilfors tgħin <l-m>lill-ekonomija</l-m> Franċiża minħabba <l-m>l-politika</l-m> tar-rati <l-m>tal-kambju</l-m>. U għal Maimouna din kienet prova li <l-m>l-istituzzjonijiet</l-m> Afrikani kienu misħutin minn twelidhom li jintrabtu <l-m>mar-rieda</l-m> tal-eks kolonizzaturi, jagħmlu kemm jagħmlu films satiriċi biex jikkritikaw lilhom infushom. Nathalie nħarqet u ppruvat tfehemha li, minkejja li kienet konxja <l-m>tal-ipokrezija</l-m> li trabbiet madwarha, din ma kinitx tfisser li <l-m>l-ħaddiema</l-m> mnassba <l-m>fis-sistema</l-m> minn ġenerazzjoni <l-m>għall-oħra</l-m> qatt ma xtaqu <l-m>l-bidla;</l-m> minkejja li, kif Maimouna kienet ħarġet biċ-ċar, kien diffiċli ħafna tbiddel sistema mibnija fuq <l-m>l-infrastruttura</l-m> kolonjali, <l-m>ir-rieda</l-m> għall-bidla xorta kienet hemm. Appuntu, ħatfitha Maimouna, kienet għadha qatt ma saret rivoluzzjoni ta’ veru <l-m>fil-Burkina</l-m>, u lanqas Sankara ma kien xi anġlu, avolja, ikkumparat <l-m>mal-kriżi</l-m> tal-lum, kien wiegħed xi ħaġa li kien jistħoqqilha li jissieltu għaliha. Josiane ppruvat issegwi <l-m>d-dibattitu</l-m> s’hawnhekk, imma ma kinitx midħla <l-m>tal-fatti</l-m> tal-istorja <l-m>tal-Burkina</l-m>, u ċertu ċajt ta’ bejn Maimouna u Nathalie beda jintilef. Kliemhom beda joqmos bejn <l-m>il-platti;</l-m> iddiskutew <l-m>il-futur</l-m> ta’ Gabrielle u <l-m>s-serje</l-m> li kienu qed isegwu. Maimouna saret taf li Josiane kienet xufiera <l-m>tal-linja</l-m>, u ppruvat tistaqsiha kemm tista’ fuq <l-m>ix-xogħol</l-m>, <l-m>x’kien</l-m> jinvolvi; Nathalie ssorprendiet ruħha b’dan <l-m>l-interess</l-m> kollu <l-m>fis-sigħat</l-m> u <l-m>l-ħlas</l-m> u <l-m>r-rotot</l-m>.</p>
<p>Kielu, imtlew, komplew jitħaddtu, u lagħqu <l-m>ż-żiffa</l-m> friska <l-m>tal-għabex</l-m> sajfi, vjola, <l-m>bl-irwejjaħ</l-m> tat-tadam mixwi u <l-m>tal-istefanotis</l-m> fi mnifsejhom, jagħrxu <l-m>l-ħsejjes</l-m> ta’ xi palju jperper <l-m>bil-mod</l-m> fuq banketta barra xi bieb, <l-m>tan-nies</l-m> jixorbu deħlin u ħerġin <l-m>mill-klabb</l-m>, u <l-m>d-daħq</l-m> ifur <l-m>mill-ħbieb</l-m> jaqsmu birra quddiem <l-m>il-ħanut</l-m> ta’ Simon <l-m>fid-dawl</l-m> jiżżerżaq <l-m>bil-mod</l-m> lejn <l-m>il-blu</l-m>.</p>
<p>Josiane ma damitx wisq; irringrazzjat lil Nathalie u <l-m>għad-darba</l-m> li jmiss stednithom għandha, <l-m>fid-dar</l-m> li kienet taqsam ma’ tnejn oħra, ftit toroq ’il bogħod minnhom. Maimouna lestiet lil Gabi <l-m>għas-sodda</l-m>, remiet <l-m>is-srievet</l-m> ħomor <l-m>tal-karti</l-m> u ħaslet <l-m>l-aħħar</l-m> ftit platti; Nathalie dejjem kienet tnaddaf waqt li <l-m>l-borom</l-m> itektku, u ftit kien għad fadal <l-m>x’togħrok</l-m>. </p>
<p>Nathalie, sadattant, għamlet għoqda f’borża sewda <l-m>taż-żibel</l-m> ħa toħroġha <l-m>bil-lest</l-m> qabel ma tara xi film u tmur għajnha biha, <l-m>l-aħjar</l-m> mod kif tispiċċa <l-m>l-ġimgħa</l-m>. Niżlet <l-m>it-taraġ</l-m> mudlam u ħarġet <l-m>fl-arja</l-m> friska tmellsilha <l-m>l-ġilda</l-m>. <l-m>Il-ħamiem</l-m> itir qalb <l-m>is-siġar</l-m> deher ħieles, <l-m>bil-ġwienaħ</l-m> jirriflettu <l-m>l-aħħar</l-m> raġġi <l-m>tax-xemx</l-m> wara <l-m>l-ftit</l-m> sħabiet imżewqa b’daqsxejn aħdar u blu. Kull ponta ta’ kull sħaba dehret ċara f’għajnejha. Ħalliet <l-m>il-borża</l-m> maġenb <l-m>il-bieb</l-m> u kienet se tidħol lura, meta semgħet leħen ifaqqa’<span class="pullsemi">,</span> “Ej.<span class="pullsemi">”</span></p>
<p>Daret u lemħet pulizija jiżżattat lejn <l-m>l-għassa</l-m>, <l-m>bil-buz</l-m> oħxon itih <l-m>id-dehra</l-m> ta’ buffu, iħares <l-m>bil-wiċċ</l-m> ta’ tifel żgħir.</p>
<p>“The garbage, one hour before he pass you take it out. Next time. Issa leave it. OK?”</p>
<p>Nathalie gemgmet xi ħaġa u għalqet <l-m>il-bieb</l-m> minflok tmur tħanxru. Hu għadda maġenb <l-m>il-folla</l-m> tiddieħek quddiem <l-m>il-klabb</l-m> u baqa’ miexi. Kienet imdorrija b’dawn <l-m>l-inċidenti</l-m> u ma kinux jaffettwawha daqskemm kienu meta waslu <l-m>l-Ewropa</l-m>. Hi u Maimouna daħqu tnejn dwar <l-m>il-biċċa</l-m> tax-xogħol, immaġinaw <l-m>l-installazzjoni</l-m> ta’ boroż <l-m>taż-żibel</l-m> li setgħu jarmaw quddiem <l-m>l-għassa</l-m> l-għada, u <l-m>l-mument</l-m> għadda. Gabi kienet rieqda <l-m>fis-sodda</l-m> tagħha, mistoħbija wara purtiera <l-m>fil-kamra</l-m> t’ommha, <l-m>fir-riħa</l-m> ta’ njam taħraqlek imnifsejk. Nathalie kienet se titfa’ film, imma Maimouna kienet leħqet lestiet tazza te. Ħarġu <l-m>fil-gallarija</l-m> u poġġew maġenb <l-m>il-basket</l-m> tal-Lidl u <l-m>l-horse</l-m> tal-ħwejjeġ mitwi wara <l-m>t-tank</l-m> tal-gass. Sakemm dalam sew baqgħu jitkellmu, <l-m>bir-riħa</l-m> tal-imsiemer <l-m>tal-qronfol</l-m> iżżewwaqhom <l-m>bin-nifs</l-m> tas-sajf, sajf mistoħbi wara <l-m>d-dwal</l-m> baxxi u <l-m>l-fann</l-m> iperper warajhom, ikattar <l-m>id-daħq</l-m> imkebbeb <l-m><l-m>mat-triq</l-m> <span class="end-dot">.</span></l-m></p>
						</section>
					
				
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Ħsieb il-Ħamiema">
		
		
		
		<ul class="promo-list">
	
	
		
		
		<li>
			<a class="promo awwissu-2023 promo-storja story-17" href="/miriam-galea-lejl-u-nhar/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: Lejl u Nhar', 1]);">
				<header>
	
		<h4>Awwissu 2023</h4>
		<h1>
			Lejl u Nhar
			
		</h1>
		
			<h2>Miriam Galea</h2>
		
	
	
</header>

				<div class="body-text">
					
						<p>Barra, <l-m>ix-xemx</l-m> imqanżħa qajla tidħol <l-m>mit-tieqa</l-m>. <l-m>Il-karozzi</l-m> għaddejjin waħda, waħda. Għodu għodu, Marija qed tħossha mistrieħa u f’sikkitha. Tosserva <l-m>r-rifless</l-m> tal-karozzi fuq <l-m>il-ħġieġ</l-m>. <l-m>L-iskrivanija</l-m> organizzata <l-m>bil-lapsijiet</l-m> f’bott qadim <l-m>tal-kunserva</l-m>. <l-m>Il-kompjuter</l-m> kbir u żgombruż, jieħu nofs <l-m>l-iskrivanija</l-m> u qatt ma jħallilha spazju fejn tikteb. Mitfi; insiet tixegħlu.</p>
					
				</div>
			</a>
		</li>
	
		
		
		<li>
			<a class="promo mejju-2023 promo-xihaga-ohra story-10" href="/italo-svevo-joe-gatt-it-tipjip/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: Lejl u Nhar', 2]);">
				<header>
	
		<h4>Mejju 2023</h4>
		<h1>
			It-Tipjip
			
		</h1>
		
			<h2 class="translated">
				Italo Svevo <span class="translator">Joe Gatt</span>
			</h2>
		
	
	
</header>

				<div class="body-text">
					
						<p>L-ewwel sigaretti li pejjipt m’għadekx issibhom <l-m>għall-bejgħ</l-m>. <l-m>Għall-ħabta</l-m> tal-1870 <l-m>l-Awstrija</l-m> kellhom minn dawk li kienu jinbiegħu f’kaxxa <l-m>tal-kartun</l-m> żgħira <l-m>bit-tikketta</l-m> tal-ajkla b’żewġt irjus. Ara: madwar waħda minn dawn <l-m>il-kaxxi</l-m> mill-ewwel jinġabru diversi persuni, kollha b’xi karatteristika minn tagħhom li hi biżżejjed biex tfakkarni <l-m>x’jisimhom</l-m>, imma mhux tant li nemozzjona ruħi b’dan <l-m>l-inkontru</l-m> bla ħsieb. Nipprova nislet iżjed u mmur <l-m>sal-pultruna:</l-m> il-persuni jgħosfru u posthom jeħduh koċċ buffi jiddieħqu bija. Immur lura mifxul lejn <l-m>il-mejda</l-m>.</p>
					
				</div>
			</a>
		</li>
	
		
		
		<li>
			<a class="promo settembru-2023 promo-esej story-20 is-episode" href="/omar-nshea-bur-mgħeż-1-ftit-qabel-dfint-l-ommi-mort-infittex-qabar/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: Lejl u Nhar', 3]);">
				<header>
	
		<h4>Settembru 2023</h4>
		<h1>
			Bur Mgħeż
			
				<span class="episodeNumber">#1</span>
			
		</h1>
		
			<h2>Omar <l-m>N’Shea</l-m></h2>
		
	
	
		<h3>Ftit qabel dfint ’l ommi, mort infittex qabar</h3>
	
</header>

				<div class="body-text">
					
						<p>Bur Mgħeż għeb <l-m>fil-baħħ</l-m>. Sparixxa. Kieku ma kinux dawk <l-m>l-uħud</l-m> li jsostnu li semgħu lil missirijiethom isemmuh, kont taħseb li ivvintah Napuljun Tagliaferro f’konġura ma’ Temi Zammit. Anki <l-m>l-isem</l-m> sparixxa, u sparixxiet ukoll <l-m>il-grammatika</l-m> tal-istat kostrutt tiegħu. Imma kif iġġibu lura <l-m>mill-mewt</l-m>? Kif toħorġu minn qabru stess? F’dawn <l-m>l-esejs</l-m> li ġejjin se nipprova nirkupra ’<l-m>l-Bur</l-m> Mgħeż minn għejun differenti. <l-m>Mill-memorja</l-m> tal-Imqabbin, fejn mhuwiex sit arkeoloġiku li kellu okkupazzjoni ristretta għal perjodu determinat, imma lokalità ta’ ħafna identitajiet u ismijiet; “ta’ Bur Mgħeż”<span class="pull">,</span> “<l-m>Tal-Isqof</l-m>”<span class="pull">,</span> “<l-m>Tan-Naxxari</l-m>”<span class="pull">,</span> “ta’ Ċetta Pizzi”<span class="pull">.</span> <l-m>Mill-arkivji</l-m> nazzjonali <l-m>fl-isptar</l-m> Santu Spirtu, fejn sibt <l-m>l-ewwel</l-m> konferma li la Tagliaferro u lanqas Zammit ma kienu qed iħarrfu. F’dawn <l-m>l-arkivji</l-m>, Bur Mgħeż jinqabad jissielet bejn <l-m>il-portafoll</l-m> ta’ proprjetajiet <l-m>tal-Isqof</l-m>, <l-m>il-but</l-m> tal-familja għonja u filantropika <l-m>Tan-Naxxari</l-m>, <l-m>il-kittieb</l-m> Alfons Maria Galea u protagonisti oħrajn li b’xi mod jew ieħor sabu mod kif idawru lira minnu.</p>
					
				</div>
			</a>
		</li>
	
</ul>

	</aside>
	<script>
		monthYear = 'mejju-2023' || null;
		podcastUrl = 'https://assets.pippa.io/shows/63ef6b4c3642ca00119bcf72/1687669833686-cbbbe5f5ee317f3ad5ebf39b960d913d.mp3' || null;
		storyId = '6' || null;
		wordcount = 6141 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="noah-fabri-ħsieb-il-ħamiema">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/noah-fabri-ħsieb-il-ħamiema.png" width="180" height="180" alt="QR code" /></div>
		<div id="url">https://aphroconfuso.mt/noah-fabri-ħsieb-il-ħamiema/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
