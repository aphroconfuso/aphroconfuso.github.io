<!doctype html>
<html lang="mt" translate="no">

	<head>
		<meta charset="utf-8">
		
	<title>Ħsieb il-Ħamiema ta’ Noah Fabri · Aphroconfuso</title>
	<meta content="Faqqgħet bħall-qniepen tal-knisja t-twerżiqa ta’ sajjetta tas-sirena tal-pulizija. Maimouna kienet ilha tliet snin taħdem fil-ħanut ħdejn il-pont li jaqsam il-Ħamrun u l-Marsa. Kienet taf kull rokna u xkaffa, kull loġika organizzatorja, u kull bidla li kienet saret fuq il-post. L-irwejjaħ tal-ħitan ma baqgħetx ixxommhom, ix-xufiera li kienu jġibu l-konsenji saret tafhom sew, il-klijenti, sintendi, saru qishom tal-familja, qalb it-tibdil u ċ-ċaqliq tan-nies, u l-kollegi waslu u telqu bħall-għasafar tal-passa. Xorta rnexxielha żżomm ċertu distanza mentali mill-imgħallem u l-ħajja tal-ħanut; minkejja li kienet tħobb taħdem, dan l-aħħar l-idea tax-xogħol innifisha kienet qed taraha velenu tal-moħħ.
" name="description">
	<meta property="og:image" content="https://aphroconfuso.mt/stampi/social_2023_05_05_08_50_21_490_daa8f3894d.jpg">
	
		<meta name="author" content="Noah Fabri">
	
	
	
		<script src="/green-audio-player/script.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Ħsieb il-Ħamiema ta’ Noah Fabri">
	<meta name="twitter:description" content="Faqqgħet bħall-qniepen tal-knisja t-twerżiqa ta’ sajjetta tas-sirena tal-pulizija. Maimouna kienet ilha tliet snin taħdem fil-ħanut ħdejn il-pont li jaqsam il-Ħamrun u l-Marsa. Kienet taf kull rokna u xkaffa, kull loġika organizzatorja, u kull bidla li kienet saret fuq il-post. L-irwejjaħ tal-ħitan ma baqgħetx ixxommhom, ix-xufiera li kienu jġibu l-konsenji saret tafhom sew, il-klijenti, sintendi, saru qishom tal-familja, qalb it-tibdil u ċ-ċaqliq tan-nies, u l-kollegi waslu u telqu bħall-għasafar tal-passa. Xorta rnexxielha żżomm ċertu distanza mentali mill-imgħallem u l-ħajja tal-ħanut; minkejja li kienet tħobb taħdem, dan l-aħħar l-idea tax-xogħol innifisha kienet qed taraha velenu tal-moħħ.
">
	<meta name="twitter:image" content="https://aphroconfuso.mt/stampi/social_2023_05_05_08_50_21_490_daa8f3894d.jpg">
	<meta name="twitter:image:alt" content="Minn wara siġra bi fjuri żgħar roża, tidher gallarija tal-aluminju b&#39;naxra fuq horse tal-ħwejjeġ.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/noah-fabri-ħsieb-il-ħamiema/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 storja story story-6">
		<header>
			<ul>
				<li class="header-label">
					
						<a href="/mejju-2023/">Mejju 2023</a>
					
				</li>
				
			</ul>
			
				<h1>
					Ħsieb <l-m>il-Ħamiema</l-m>
					
					
				</h1>
			
			
<h2>
	
	
		
		
			
				
					<a href="/noah-fabri/">Noah Fabri</a>
</h2>

			
			
		</header>
		<div class="container">
			<section id="grid-max-panel-left-top">
				
				
				
				
				
			</section>
			<section id="grid-max-panel-right-top">
				
				
					<aside id="audio">
					
					<figure class="audio mejju-2023 storja">
	<div class="player" id="player-0">
		<audio id="audio-0">
			<source src="https://assets.pippa.io/shows/63ef6b4c3642ca00119bcf72/1687669833686-cbbbe5f5ee317f3ad5ebf39b960d913d.mp3" type="audio/mpeg">
		</audio>
	</div>
	<figcaption>
		
			<p>
				Noah taqra “Ħsieb <l-m>il-Ħamiema</l-m>”.
				
					<span class="hide-mobile">Abbona <l-m>fil-<a href="/podcast/">podcast</a></l-m> biex tisma’ kulma nippubblikaw.</span>
				
			</p>
		
</figcaption>
</figure>

					</aside>
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-F">F</span>aqqgħet</span> <l-m>bħall-qniepen</l-m> tal-knisja <l-m>t-twerżiqa</l-m> ta’ sajjetta <l-m>tas-sirena</l-m> tal-pulizija. </p>
<p>Maimouna <l-m>kienet ilha</l-m> tliet <l-m>snin taħdem</l-m> fil-ħanut <l-m>ħdejn il-pont</l-m> li jaqsam <l-m>il-Ħamrun</l-m> u <l-m>l-Marsa</l-m>. <l-m>Kienet taf</l-m> kull rokna u xkaffa, <l-m>kull loġika</l-m> organizzatorja, u <l-m>kull bidla</l-m> li <l-m>kienet saret</l-m> fuq <l-m>il-post</l-m>. <l-m>L-irwejjaħ</l-m> tal-ħitan ma baqgħetx ixxommhom, <l-m>ix-xufiera</l-m> li kienu jġibu <l-m>l-konsenji</l-m> saret tafhom sew, <l-m>il-klijenti</l-m>, sintendi, saru qishom <l-m>tal-familja</l-m>, qalb <l-m>it-tibdil</l-m> u <l-m>ċ-ċaqliq</l-m> tan-nies, u <l-m>l-kollegi</l-m> waslu u telqu <l-m>bħall-għasafar</l-m> tal-passa. Xorta rnexxielha żżomm ċertu distanza mentali <l-m>mill-imgħallem</l-m> u <l-m>l-ħajja</l-m> tal-ħanut; minkejja li <l-m>kienet tħobb</l-m> taħdem, <l-m>dan l-aħħar</l-m> l-idea <l-m>tax-xogħol</l-m> innifisha <l-m>kienet qed</l-m> taraha velenu <l-m>tal-moħħ</l-m>.</p>
<p>Maimouna <l-m>kienet l-unika</l-m> impjegata <l-m>full-time</l-m> tal-ħanut, imma <l-m>l-imgħallem</l-m> dejjem <l-m>kien jimpjega</l-m> lil xi <l-m>ħadd għal</l-m> ftit sigħat <l-m>fil-ġimgħa</l-m> biex jagħti nofstanhar off <l-m>lil Maimouna</l-m>, <l-m>peress li</l-m> kienet tidħollu <l-m>s-Sibt</l-m> ukoll. Bħalissa <l-m>l-kollega</l-m> tagħha <l-m>kienet tfajla</l-m> ta’ <l-m>dsatax-il</l-m> sena, tiġi <l-m>minn ġara</l-m> tal-imgħallem, u li, kif <l-m>fehmet Maimouna</l-m>, <l-m>kienet toqgħod</l-m> il-Marsa wara <l-m>l-iskola</l-m>, m’ommha. Maimouna <l-m>kienet tammira</l-m> l-kunfidenza u <l-m>l-preżenza</l-m> tagħha tiddomina <l-m>l-ispazju</l-m> tal-ħanut; leħinha jgħajjat <l-m>kien jippenetra</l-m> kull rokna. <l-m>Kienet tqatta</l-m>’ ġurnata ċċempel <l-m>lil sħabha</l-m> u xorta tlaħħaq tagħmel xogħolha sew. <l-m>Il-ħanut</l-m> qatt ma seta’ jsib <l-m>mument kwiet</l-m> meta <l-m>kien ikun</l-m> hemm hi, <l-m>iddur bla</l-m> paċenzja, <l-m>bil-leggings</l-m> griżi u <l-m>l-flokk</l-m> iswed <l-m>jaqbel ma</l-m>’ xagħarha. Ħarsitha <l-m>kont tistħajjilha</l-m> dejjem <l-m>qed tmerik</l-m>, imma <l-m>fl-istess</l-m> ħin, <l-m>xħin tkellimha</l-m>, <l-m>il-fattizzi</l-m> kienu jingħafsu, donnok <l-m>qed tħawdilha</l-m> s-sistema li kellha f’moħħha ta’ kif kellhom jaħdmu <l-m>l-affarijiet</l-m>. Meta Amy <l-m>kienet tidħol</l-m> tibdlilha <l-m>x-shift</l-m>, Maimouna <l-m>kienet issib</l-m> ruħha tiċċassa <l-m>lejn ix-xedaq</l-m> twil <l-m>bl-għadam</l-m> dritt fuq <l-m>il-geddum</l-m> ċatt. Wiċċha, irqiq u daqsxejn imżelleġ <l-m>bil-fdalijiet</l-m> tal-ponot <l-m>taż-żgħożija</l-m>, <l-m>kienet taħbih</l-m> wara nuċċali oħxon.</p>
<p>Bħalissa Maimouna <l-m>kienet qed</l-m> tippakkja <l-m>l-basket</l-m> biex titlaq. <l-m>Bħal-lum</l-m> kienet titlaq daqsxejn kmieni <l-m>mill-ħanut</l-m>, tiġbor <l-m>mill-iskola</l-m> lil Gabrielle, <l-m>it-tifla</l-m> ta’ ħabibitha, u teħodha <l-m>għal logħba</l-m> futbol <l-m>qabel ma</l-m> jerħulha <l-m>lejn id-dar</l-m>. Amy <l-m>kienet diġà</l-m> bdiet <l-m>ix-shift;</l-m> kienet fuq wara <l-m>tal-ħanut</l-m> tibgħat messaġġ <l-m>lil xi</l-m> ħadd. <l-m>Daħal wieħed</l-m> b’<l-m>pakkett ilma</l-m>, ra <l-m>x-xbieha</l-m> ta’ Amy qalb <l-m>l-ixkafef</l-m> fuq wara, u qalilha, “Ej. Ejja.<span class="pullsemi">”</span></p>
<p><l-m>Daret sparata</l-m> lejh. “U ħaqq Alla għadni dieħla, <l-m>qed nibgħat</l-m>! Ejja? <l-m>X’jiġifieri</l-m>, ejja? Ħaqq <l-m>għoxx il-Madonna</l-m>, mela hekk tkellimhom <l-m>in-nies</l-m>? Ejja, ħa ngħidlek <l-m>jien ejja </l-m>— ħa, ħudu, tqażżiżlix għoxxi. <l-m>L-ieħor</l-m>, ġej <l-m>bl-ejja</l-m> ’<l-m>l hawn</l-m>! Ħa, ħudhom; ħaqq Alla żommhom; itlaqli ’<l-m>l hemm</l-m>! Ċaw. Qażżiżtli għoxxi, ’<l-m>qas ilu</l-m> sentejn għandi u qażżiżthuli. Ħudhom, itlaq ’<l-m>l hemm</l-m>!” <l-m>Sabbtet il-cash</l-m> u <l-m>xenglet rasha</l-m>. <l-m>It-tentufiet</l-m> joqomsu <l-m>mil-lixxatura</l-m> bexbxu <l-m>fid-dawl</l-m> bajdani, u Maimouna <l-m>dendlet il-basket</l-m> vjola ma’ spallitha, daqsxejn mifxula, avolja <l-m>kienet drat</l-m> id-dagħdigħat ta’ Amy. Fuq kollox, f’<l-m>dan il-każ</l-m>, kellha raġun. <l-m>Ir-raġel</l-m> kien prova <l-m>jdeffes xi</l-m> kelma imma <l-m>l-monologu</l-m> ta’ Amy ma <l-m>tahx nifs</l-m>.</p>
<p class="break"><span class="initial"><span class="dropcap drop-X">X</span>i</span> siegħa wara, <l-m>biż-żerniq</l-m> kmieni ta’ Marzu jlebleb <l-m>il-blu</l-m> fuq <l-m>kull wiċċ</l-m>, Maimouna u <l-m>ċ-ċkejkna</l-m> Gabrielle kienu <l-m>mixjin lejn</l-m> id-dar, jiċċelebraw <l-m>ir-rebħa</l-m> glorjuża ta’ dakinhar <l-m>waqt il-logħob</l-m> tal-futbol ta’ <l-m>nhar ta</l-m>’ Ħamis.</p>
<p>Tifla ta’ xi għaxar <l-m>snin għaddiet</l-m> bil-ġirja b’xirja m’<l-m>għand il-ħanut</l-m> tal-pjazza, <l-m>it-toppu</l-m> jperper kontra <l-m>r-raġġi</l-m> tax-xemx. Ġappuniż b’xagħru sufi, qisu għadu kif ħaslu, qasam <l-m>it-triq</l-m> maġenb <l-m>il-pont</l-m>. <l-m>Mal-kantuniera</l-m> l-oħra, quddiem <l-m>il-ħsejjes</l-m> tal-mużika jfuru <l-m>mill-ħanut</l-m> daqs nitfa, <l-m>il-ġara</l-m> ta’ Maimouna <l-m>mxiet bit-tfal</l-m> fil-pram. Kellha libsa twila u pulita, griża, <l-m>tal-polyester</l-m>, <l-m>kemxejn lasktuża</l-m>, imqabbla ma’ ħiġab roża, b’handbag <l-m>tal-istess</l-m> kulur imdendel <l-m>mal-manku</l-m> tal-pram. Maimouna <l-m>ppruvat tinkoraġġixxi</l-m> lil Gabi ssellem <l-m>lit-tewmin</l-m>, imma Gabi <l-m>kienet qed</l-m> tiffoka fuq <l-m>il-frilli</l-m> ħerġin <l-m>mill-velu</l-m> oranġjo ta’ mara miexja <l-m>bl-iskossi</l-m> quddiem <l-m>l-għassa</l-m>. Sellmilha <l-m>raġel twil</l-m> b’wiċċu mkemmex, <l-m>it-turban</l-m> jaqbad <l-m>id-dawl</l-m> ta’ kmieni filgħaxija hu u jżomm <l-m>id it-tifla</l-m> tiegħu; Gabi u <l-m>t-tifla</l-m> eżaminaw <l-m>lil xulxin</l-m> minn naħa <l-m>għall-oħra</l-m> tat-triq, b’<l-m>ħars suspettuż</l-m>.</p>
<p>Minkejja <l-m>l-attività</l-m> tbaqbaq <l-m>fit-triq</l-m>, <l-m>dal-ħin</l-m> xorta <l-m>kien jaqa</l-m>’ <l-m>l-kwiet</l-m>, u <l-m>stajt tisma</l-m>’ sew <l-m>id-daħq</l-m> taħt <l-m>l-ilsien;</l-m> il-waqfien inħass donnu borma <l-m>qed ittektek</l-m>. <l-m>Il-bankijiet</l-m> kull kulur, jiffurmaw passaġġ <l-m>lejn il-ġnien</l-m>, assorbew <l-m>l-irwejjaħ</l-m> tal-ikel jinqela <l-m>fit-trakk</l-m> m’ogħla <l-m>sular ipparkjat</l-m> ħdejn <l-m>il-vann</l-m> tal-ħaxix, hekk kif <l-m>il-wiżżiet</l-m> bdew iqumu <l-m>min-nagħsa</l-m> u jfittxu <l-m>ż-żgħar</l-m> tagħhom.</p>
<p>Quddiem <l-m>l-Arsenal</l-m> Social Football Club, <l-m>raġel bil-qmis</l-m> iċċangjata <l-m>kien qed</l-m> ilegleg <l-m>l-ilma</l-m> minn <l-m>flixkun taż-żewġ</l-m> litri, ipejjep <l-m>bejn il-boqqiet</l-m>. B’vuċi maħnuqa kellem <l-m>lil sieħbu</l-m>, irqiq imma b’wiċċu u spallejh mimlijin, <l-m>liebes beritta</l-m> bil-marka <l-m>tal-Gucci</l-m>, li wieġbu b’<l-m>leħen ta</l-m>’ flawt. <l-m>Fl-aħħar</l-m> ftit xhur, Maimouna <l-m>kienet għaqqdet</l-m> tim <l-m>tal-futbol</l-m> ma’ <l-m>tliet nisa</l-m> Eritreani u <l-m>tfajjel Libjan</l-m>. <l-m>Dan tal-aħħar</l-m> kien inzertahom darba minnhom, u pprefera jilgħab magħhom milli ma’ sieħbu. Gabi tgħidx kemm <l-m>kienet saret</l-m> tieħu <l-m>gost tilgħab</l-m> bil-ballun fuq <l-m>it-turf</l-m> artifiċjali. Maimouna <l-m>ftakret f</l-m>’wiċċ ħabibitha <l-m>l-Eritreana;</l-m> kellha <l-m>suspett li</l-m> t-talija <l-m>kienet qed</l-m> tinġibed lejha. <l-m>Tant l-aħjar</l-m>, <l-m>għax minn</l-m> dejjem ratha ħelwa, u jekk kellha ħila waħda Maimouna <l-m>kienet li</l-m> ma tiddejjaqx togħdos u tesperimenta b’avventuri ġodda, <l-m>tmur fejn</l-m> l-emozzjonijiet riduha tmur.</p>
<p>Tfaċċa <l-m>l-ħanut</l-m> ta’ Simon, u fuqu, <l-m>l-appartament</l-m> fejn kienu joqogħdu Maimouna, ħabibitha Nathalie, u <l-m>ż-żgħira</l-m>, <l-m>bil-ħitan</l-m> kulur <l-m>il-karamell</l-m> u <l-m>l-bieb</l-m> ileqq. Maimouna ħarset <l-m>lejn Gabi</l-m> tiċċassa <l-m>lejn l-art;</l-m> wissietha <l-m>biex iżżomm</l-m> ħarsitha ’<l-m>l fuq</l-m>, imma Gabi <l-m>kienet mitlufa</l-m> teżamina <l-m>t-tazzi</l-m> tal-karti mgħaffġin, <l-m>il-qxur</l-m> tal-mandolin, <l-m>it-tissues</l-m> u <l-m>s-sigaretti</l-m> mormija, u <l-m>d-dbabar</l-m> tal-ħara <l-m>tal-ħamiem</l-m> ikaħħlu <l-m>l-weraq</l-m> nexfin <l-m>mal-bankina</l-m> mxaqqa. Maimouna reġgħet insistitilha <l-m>biex tħares</l-m> ’<l-m>il fuq</l-m>, ara dik <l-m>id-dar</l-m> bil-pjanta sabiħa <l-m>mal-faċċata</l-m>, u Gabi ħarset bla interess <l-m>lejn id-dar</l-m> fil-kantuniera, <l-m>in-naħa</l-m> l-oħra <l-m>tat-triq</l-m> tal-appartament tagħhom, <l-m>tidher qisha</l-m> dar rurali Franċiża b’żewġ siġriet jikbru ġo <l-m>xulxin ixebilku</l-m> mal-faċċata, ifewħu <l-m>l-ħitan</l-m> bojod <l-m>bil-fjuri</l-m> roża u <l-m>sofor jistaħbew</l-m> qalb <l-m>il-weraq</l-m>.</p>
<p>Quddiem <l-m>il-ħanut</l-m> ta’ <l-m>Simon kien</l-m> hemm żewġ kaxxi taċ-Cisk, u fihom irbombja <l-m>l-eku</l-m> tal-konverżazzjoni <l-m>għand il-mekkanik</l-m>. <l-m>Raġel bil-vuċi</l-m> ta’ mara <l-m>kien qed</l-m> iparla ma’ żewġ ħaddiema, <l-m>bil-flokkijiet</l-m> suwed u xi naqra daqna li <l-m>bdiet tibjad</l-m>, jaħslu BMW. Bejniethom intefgħet Eritreana, twila u mibnija, tixrob <l-m>il-kafè</l-m> minn tazza <l-m>tal-karti</l-m> u tkompli <l-m>mal-oħrajn</l-m> bit-Taljan. <l-m>Fl-aħħar</l-m>, Maimouna u Gabi waslu <l-m>d-dar</l-m>.</p>
<p class="break"><span class="initial"><span class="dropcap drop-N">N</span>athalie</span> qabadha ġuħ ta’ bagħal <l-m>fl-aħħar</l-m> siegħa <l-m>tax-shift</l-m>, u <l-m>qabdet tal-linja</l-m> sparata <l-m>mill-Fgura</l-m> lura <l-m>għall-Marsa</l-m> biex tilħaq issaħħan <l-m>ir-ross</l-m> tal-ġurnata ta’ qabel. <l-m>Id-dlam</l-m> kristall <l-m>kien diġà</l-m> waqa’ meta niżlet <l-m>mill-istage</l-m> quddiem <l-m>il-ġnien</l-m> bil-funtana titmermer, <l-m>qasmet it-triq</l-m> mal-lights li jdumu seklu <l-m>biex jaqilbu</l-m>, u <l-m>mxiet mill-ġnejna</l-m> tal-wiżż sakemm <l-m>waslet id-dar</l-m>. <l-m>Ħdejn tal-ħaxix</l-m> laqtitha <l-m>r-riħa</l-m> ta’ ħobż maħruq; Simon, <l-m>il-proprjetarju</l-m>, <l-m>kien qed</l-m> ipejjep sigarett ma’ <l-m>tnejn minn</l-m> sħabu, <l-m>waqt li</l-m> t-tifla tiegħu ta’ seba’ <l-m>snin qagħdet</l-m> tesperimenta <l-m>bil-cash</l-m>. <l-m>Id-dawl</l-m> tat-tubu leqq fuq <l-m>il-laned</l-m> tal-couscous u <l-m>r-ross</l-m>, <l-m>tal-faqqiegħ</l-m>, <l-m>tal-egusi</l-m> lest, u <l-m>tal-patè</l-m> tal-karawett, <l-m>kollox jinnamra</l-m> mar-riħa <l-m>tal-laħam</l-m> tal-mogħoż <l-m>tfur mill-freezer</l-m>. Nathalie ma sellmitlux; <l-m>qabdet iċ-ċavetta</l-m> bil-keychain ta’ Barney u telgħet <l-m>it-taraġ</l-m> umduż sakemm fetħet <l-m>il-bieb</l-m> tat-tieni sular. </p>
<p><l-m>It-tapit</l-m> bid-drapp <l-m>oħxon kien</l-m> ifewwaħ <l-m>id-dar</l-m> kollha <l-m>bir-riħa</l-m> ta’ stefanotis. <l-m>Xħin daħlet</l-m> u neħħiet <l-m>iż-żarbun</l-m> mingħajr ma tbaxxiet <l-m>mill-irkoppa</l-m>, Nathalie xegħlet <l-m>id-dawl</l-m> tal-linfa <l-m>l-antika</l-m>, <l-m>dawl kafellatte</l-m> li jħeddlek, u <l-m>nnutat il-gverta</l-m> mifruxa <l-m>mas-sufan</l-m> l-antik <l-m>tal-ġilda</l-m> quddiem <l-m>it-televixin</l-m>. <l-m>L-appartament</l-m> kien mimli tiżjin u memorji: <l-m>il-kotba</l-m> wieħed fuq <l-m>l-ieħor</l-m> kienu mxebilka <l-m>mal-ħajt</l-m>, <l-m>ftit xkafef</l-m> b’xi ġojjelli <l-m>tal-familja</l-m> kienu sparpaljati f’postijiet differenti, u <l-m>l-ġugarelli</l-m> tat-tifla kienu mifruxin ’<l-m>l hemm</l-m> u ’<l-m>l hawn</l-m>. Nathalie <l-m>qabdet pupu</l-m> tal-Playmobil, ta’ pulizija b’daħqa suspettuża fuq wiċċu, u ħallietu fuq <l-m>il-komodina</l-m> fejn kienu jżommu <l-m>l-kontijiet</l-m>.</p>
<p>Daħlet <l-m>fil-kċina</l-m> tleqq, <l-m>bir-riħa</l-m> tal-iSgrassatore li <l-m>kienet tħobb</l-m> tuża Maimouna <l-m>kull darba</l-m> wara li <l-m>ssajjar għadha</l-m> fl-arja, u għaddiet <l-m>minn taħt</l-m> l-arkata miksija <l-m>bl-injam</l-m> kulur iċ-ċikkulata. Fi skutella fuq <l-m>il-mejda</l-m>, mgħottija b’biċċa plastik taparsi gingam <l-m>abjad u</l-m> aħmar, poġġiet lumija u żewġ bananiet li <l-m>kienet xtrat</l-m> m’<l-m>għand vann</l-m> ħdejn <l-m>l-HSBC</l-m> fejn <l-m>kienet taħdem</l-m>. <l-m>Il-fatt</l-m> li <l-m>kien għadu</l-m> qed jidlam kmieni niggiżha daqsxejn; fetħet <l-m>il-friġġ</l-m> u <l-m>sabet il-pyrex</l-m> mimli <l-m>ross u</l-m> z-zalza taċ-ċanga li <l-m>kienet ħawret</l-m> il-ġurnata ta’ qabel, <l-m>il-Ħadd</l-m>, u tefgħethom <l-m>fil-microwave</l-m>.</p>
<p><l-m>Id-dawl</l-m> tal-kċina <l-m>deher daqsxejn</l-m> iktar safrani <l-m>minn tas-salott</l-m>, imma Nathalie <l-m>kienet tippreferi</l-m> tixgħel <l-m>il-lampa</l-m> ta’ fuq <l-m>il-mejda</l-m>, li <l-m>kienet tkattar</l-m> dawl <l-m>iktar atmosferiku</l-m> minn wara <l-m>l-ħġieġ</l-m> iddisinjat. <l-m>L-għamara</l-m> fil-kċina <l-m>kienet tal-injam</l-m> tal-balluta. Ħaslet <l-m>l-imgħarfa</l-m> tal-plastik li <l-m>kienet ħadet</l-m> ix-xogħol u tektkitha <l-m>tnejn mas-sink</l-m> tal-metall. <l-m>Il-kwiet</l-m> imtedd barra <l-m>t-tieqa</l-m> waqt li <l-m>r-riħa</l-m> taz-zalza mimlija tewm u dadi <l-m>tal-brodu</l-m> bdiet <l-m>tfur mill-microwave</l-m>. <l-m>Il-bott</l-m> l-aħmar <l-m>tal-melħ</l-m> kien <l-m>l-ikbar</l-m> kontenitur fuq <l-m>il-bank</l-m> tal-kċina; apparti minnu, Nathalie <l-m>kienet iżżomm</l-m> il-kunserva, <l-m>iz-zokkor</l-m> u <l-m>ż-żejt</l-m> fuq tray fuq <l-m>il-wiċċ</l-m> kulur <l-m>il-qoxra</l-m> ta’ fekruna.</p>
<p>Ħarġet <l-m>għal nifs</l-m> fil-gallarija; <l-m>ressqet il-purtiera</l-m> ta’ kontra <l-m>l-insetti</l-m>, u għalqet <l-m>il-horse</l-m> li <l-m>kien qed</l-m> jokkupa kważi <l-m>l-ispazju</l-m> kollu. Fuq siġġu <l-m>tal-baħar</l-m> kien hemm <l-m>basket tal-Lidl</l-m> mimli ħwejjeġ <l-m>għall-ħasil:</l-m> il-magna <l-m>tal-ħasil</l-m> kienet imrekkna f’kantuniera <l-m>taħt xkaffa</l-m> b’xi għodda tistaġna <l-m>fid-dawl</l-m> kafellatte u umduż, u sakemm ma <l-m>kinitx xita</l-m> kienu jħallu <l-m>l-ħwejjeġ</l-m> għall-ħasla <l-m>fil-gallarija</l-m>. Żewġ tankijiet <l-m>ħodor tal-gass</l-m> żgumbraw <l-m>il-katusa</l-m> tad-drenaġġ <l-m>fir-rokna</l-m>. <l-m>Il-madum</l-m> tal-gallarija <l-m>kien impossibbli</l-m> tnaddfu sew, u minħabba f’hekk Nathalie ma <l-m>tantx kienet</l-m> tqatta’ <l-m>ħin hemm</l-m> barra.</p>
<p>Daqq <l-m>il-microwave;</l-m> daħlet ġewwa <l-m>għar-riħa</l-m> tiftħilha mnifsejha u tfakkarha f’ommha, u <l-m>eżatt qabel</l-m> ma fetħet <l-m>il-bieba</l-m> ġieha <l-m>mument ta</l-m>’ ħlewwa ta’ qalb meta ddubitat <l-m>bis-serjetà</l-m> jekk <l-m>it-tifla</l-m> qattx <l-m>kienet se</l-m> tiltaqa’ ma’ nannitha.</p>
<p class="break"><span class="initial"><span class="dropcap drop-N">N</span>athalie</span> u Maimouna kienu ltaqgħu Ouagadougou meta kienu għadhom tfajliet. <l-m>Missier Nathalie</l-m> kien jaħdem <l-m>mal-gvern</l-m>, u hi trabbiet f’maisonette mdaqqas, <l-m>l-armarju</l-m> mimli porċellana, missierha jġib <l-m>il-ħelu</l-m> wara <l-m>x-xogħol</l-m> u ħutha jagħmlu <l-m>x-xogħol</l-m> tal-iskola <l-m>waqt li</l-m> hi taparsi <l-m>tgħin lil</l-m> ommha <l-m>fil-kċina</l-m> kulur <l-m>l-għeneb</l-m>. <l-m>L-imħabba</l-m> ta’ bejnha u <l-m>bejn ommha</l-m> kienet toħroġ <l-m>iktar fit-tisjir</l-m> milli <l-m>fil-kliem</l-m>.</p>
<p>Meta <l-m>kienet żgħira</l-m>, Nathalie <l-m>xtaqet issir</l-m> attriċi; <l-m>kien jaffaxxinaha</l-m> ċ-ċinema. Meta <l-m>kienet bdiet</l-m> titfarfar iffissat <l-m>fil-films</l-m> ta’ <l-m>Djibril Diop</l-m> Mambéty u Idrissa Ouédraogo, imbagħad <l-m>fil-films</l-m> Franċiżi. Imbagħad <l-m>bdiet taqra</l-m> l-kotba <l-m>tal-istudji</l-m> u <l-m>l-analiżi</l-m> kritika ċinematografika, li <l-m>kienet issibhom</l-m> jew użati jew fuq PDF. <l-m>Bdiet tistudja</l-m> l-letteratura Franċiża <l-m>l-università</l-m>, <l-m>bl-għan</l-m> li tibda taħdem u tinvolvi ruħha <l-m>fl-industrija</l-m> tal-films u <l-m>l-avvenimenti</l-m> kollha li kienu jsiru f’Ouagadougou. Kellha tibda u twaqqaf <l-m>il-kors</l-m> diversi drabi minħabba <l-m>l-inċertezza</l-m> politika <l-m>tal-ewwel</l-m> ftit <l-m>snin tad-deċennju</l-m> li għadda, sakemm <l-m>fl-aħħar</l-m> ma felħitx <l-m>iktar u</l-m> ddeċidiet li temigra. Sadanittant <l-m>kienet saret</l-m> ħbieb ma’ Maimouna, li <l-m>kienet marret</l-m> tgħix Ouagadougou <l-m>biex tmantni</l-m> l-familja tagħha, u ddeċidew li jitilqu flimkien.</p>
<p>Maimouna twieldet <l-m>fil-Kosta</l-m> tal-Ivorju <l-m>minn ġenituri</l-m> Burkinabè. F’<l-m>Abidjan familtha</l-m> kellha ristorant, u wara <l-m>l-kolp</l-m> ta’ <l-m>stat tal-2002</l-m>, <l-m>lejl minnhom</l-m> xi <l-m>ħadd tah</l-m> in-nar; kellhom jerġgħu jirritornaw <l-m>il-Burkina</l-m> Faso u jibdew ħajjithom <l-m>mill-ġdid</l-m> fil-villaġġ <l-m>fit-Tramuntana</l-m> minn <l-m>fejn kienu</l-m> joriġinaw. <l-m>Il-komunità</l-m> tal-villaġġ ma <l-m>tantx laqgħethom</l-m>, bħalma ġara <l-m>lil ħafna</l-m> gruppi ta’ <l-m>nies li</l-m> ġew lura <l-m>mill-Kosta</l-m> tal-Ivorju; iżda xorta kienu sabu <l-m>mod kif</l-m> jieħdu sehem f’komunità magħquda u <l-m>fl-istess</l-m> ħin mimlija tensjonijiet. Ta’ <l-m>sittax-il</l-m> sena Maimouna <l-m>telqet għal</l-m> Ouagadougou, u <l-m>bl-għajnuna</l-m> ta’ xi ħbieb, <l-m>bdiet tibni</l-m> dar <l-m>fil-parti</l-m> tal-belt <l-m>non-loti</l-m>, <l-m>fejn kulħadd</l-m> kien jibni u jmantni <l-m>d-dar</l-m> tiegħu b’li jsib. Wara <l-m>sentejn tipprova</l-m> taqla’ xi ħaġa u tibda <l-m>l-proċess</l-m> biex <l-m>l-istat</l-m> jirrikonoxxilha <l-m>l-post</l-m>, <l-m>tilfet darha</l-m> f’serje ta’ skemi u soppa ta’ taħwid burokratiku li fiha daħlu dipartiment wara <l-m>l-ieħor</l-m> tal-gvern, <l-m>il-ġirien</l-m>, u xi kumpaniji privati.</p>
<p>Hi u Nathalie kienu saru ħbieb jitkellmu <l-m>dwar l-ikel</l-m> u <l-m>t-tisjir</l-m> tal-ġenituri, waħda m’ommha <l-m>fil-kċina</l-m> l-vjola u <l-m>l-oħra</l-m> ma’ missierha <l-m>fir-ristorant</l-m> mitluf. Wara li Maimouna <l-m>tilfet id-dar</l-m>, Nathalie laqgħetha <l-m>għand ommha</l-m> għal <l-m>ftit xhur</l-m>, sakemm <l-m>it-tnejn</l-m> li huma ddeċidew li jitilqu <l-m>lejn Franza</l-m>. Irnexxielhom jaqbdu ajruplan <l-m>għal Pariġi</l-m> ftit ġranet <l-m>qabel l-elezzjoni</l-m> li tilef Blaise Compaoré u li minħabba fiha <l-m>missier Nathalie</l-m> tilef xogħlu — sakemm reġa’ kiseb <l-m>il-kariga</l-m> xi <l-m>sitt xhur</l-m> wara, wara kelmtejn ma’ ministru ’<l-m>l hemm</l-m> u uffiċjal ’<l-m>l hawn</l-m>.</p>
<p>Qattgħu sena Pariġi, bilkemm ilaħħqu <l-m>mal-kera</l-m>. Nathalie <l-m>bdiet relazzjoni</l-m> ma’ <l-m>artist mill-Marokk;</l-m> dan <l-m>kien beda</l-m> negozju <l-m>biex ibigħ</l-m> it-tejiet li <l-m>kien iħawwar</l-m> hu <l-m>fil-qsari</l-m> tal-gallarija tiegħu fiha <l-m>daqs żbiba</l-m>. <l-m>Għall-ewwel</l-m> marru tajjeb, imbagħad, wara li <l-m>kienet ilha</l-m> tliet <l-m>xhur tqila</l-m> bit-tifla, qalilha li ma <l-m>setax ikompli</l-m>, u minkejja <l-m>l-ħlewwa</l-m> ta’ kliemu u <l-m>l-isforz</l-m> li għamel <l-m>biex jispjega</l-m> l-emozzjonijiet tiegħu, Nathalie ma setgħetx taħfirlu <l-m>l-biża</l-m>’ <l-m>mir-responsabbiltà</l-m> li <l-m>kien urieha</l-m>. Maimouna għenitha kemm setgħet <l-m>lil Nathalie</l-m> fl-aħħar <l-m>xhur tat-tqala;</l-m> Nathalie <l-m>xtaqet trabbi</l-m> t-tifla waħedha kważi bħala sfida <l-m>lejn soċjetà</l-m> li ratha toffri <l-m>l-impunità</l-m> lill-irġiel li jirnexxilhom jaħarbu <l-m>minn dmirijiethom</l-m> mingħajr ebda konsegwenza. F’dawk <l-m>ix-xhur</l-m> iż-żewġt iħbieb faqqsu <l-m>l-pjan</l-m> biex jinżlu Malta, <l-m>fejn finanzjarjament</l-m> żgur setgħu jaffordjaw ħajja aħjar. Issa kienu ilhom <l-m>hawn sitt</l-m> snin, <l-m>daqs it-tifla</l-m>, Gabrielle. Xi <l-m>sentejn ilu</l-m> fl-aħħar issetiljaw <l-m>fl-appartament</l-m> tal-Marsa. Nathalie <l-m>kisbet ċertu</l-m> stabbiltà <l-m>bix-xogħol</l-m> il-bank, u Maimouna b’li ssib.</p>
<p>Nathalie xegħlet <l-m>it-televixin</l-m> u <l-m>qabbdet il-laptop;</l-m> poġġiet fuq <l-m>is-sufan</l-m> li laqa’ <l-m>l-figura</l-m> pulita u mimlija tagħha, <l-m>bil-malji</l-m> miżbugħin vjola <l-m>mdawrin ma</l-m>’ rasha. <l-m>Fittxet film</l-m> biex tarah dik <l-m>il-lejla</l-m>, forsi <l-m>mat-tifla</l-m>. Ħasbet <l-m>fix-xita</l-m> li <l-m>kienet għamlet</l-m> il-ġurnata ta’ qabel, u <l-m>ftakret f</l-m>’<em><l-m>Les Parapluies</l-m> de Cherbourg</em>. <l-m>It-tektik</l-m> tal-qtar <l-m>tal-ilma</l-m> mat-tieqa <l-m>tal-uffiċċju</l-m> fakkarha f’Pariġi <l-m>għal mument</l-m> maħlul. Ma kellhiex trawmi <l-m>mill-esperjenza</l-m> tagħha; <l-m>kienet tirraġuna</l-m> li <l-m>l-ħajja</l-m> hi li hi, u bħalissa <l-m>kienet kuntenta</l-m>, <l-m>bir-ross</l-m> u <l-m>z-zalza</l-m> fuq <l-m>il-platt</l-m> tal-plastik imtebba’ <l-m>bil-kafè</l-m>, <l-m>bil-film</l-m> lest ħa jibda, u <l-m>bid-dawl</l-m> safrani <l-m>tal-kċina</l-m> jteftef <l-m>iż-żiffa</l-m> ta’ Marzu dieħla <l-m>minn barra</l-m>.</p>
<p class="break"><span class="initial"><span class="dropcap drop-M">M</span>a</span> <l-m>tantx laħqet</l-m> kielet meta, <l-m>minn wara</l-m> l-bieb, semgħet ġejjin <l-m>il-passi</l-m> tal-ħamiema tagħha, kif <l-m>dal-aħħar</l-m> bdiet issejħilha <l-m>lit-tifla</l-m>. Tbissmet <l-m>xħin daħlu</l-m> Maimouna u Gabi; <l-m>mill-ewwel</l-m> bdew jgħajtu, <l-m>it-tnejn</l-m> li huma, jirrakkuntawlha kif Gabi <l-m>kienet tat</l-m> xutt tajjeb u skurjatlu <l-m>lit-tifel</l-m>. Nathalie poġġiet <l-m>il-platt</l-m> fuq <l-m>is-sufan</l-m> u <l-m>qabdet lil</l-m> bintha, neħħitilha <l-m>ż-żarbun</l-m> u staqsietha <l-m>riditx tbiddel</l-m> waħedha llum, la <l-m>kienet kbira</l-m> biżżejjed <l-m>biex tiskorja</l-m>. Gabi għorkot imneħirha u <l-m>xenglet rasha</l-m> biex <l-m>tfisser le</l-m>, <l-m>waqt li</l-m> ħarset, makakka, f’għajnejn ommha. Maimouna <l-m>offriet li</l-m> tbiddlilha hi, imma Nathalie qaltilha tistrieħ u ssaħħan <l-m>l-ikel</l-m> għaliha nnifisha, <l-m>waqt li</l-m> hi u Gabi daħlu <l-m>fil-kamra</l-m> tas-sodda.</p>
<p>B’xagħarha <l-m>qasir imqanfed</l-m> fuq rasha, u għajnejha rqaq jaqblu ma’ xufftejha donnhom ta’ raġel, Maimouna daħlet <l-m>fil-kċina</l-m> u ħasset <l-m>l-għaraq</l-m> kiesaħ <l-m>taħt il-hoodie</l-m>. Xegħlet <l-m>il-geyser</l-m> mill-plakka fuq <l-m>il-magna</l-m> tal-ħasil u fetħet <l-m>il-friġġ</l-m> ħa tara <l-m>x’mirakli</l-m> ħa ssib. Ikkunsidrat tħawwad bajda mħabbta b’daqsxejn <l-m>basal ħalli</l-m> mhux dejjem tiddependi fuq <l-m>it-tisjir</l-m> ta’ ħabibitha, imma <l-m>r-riħa</l-m> togħrok <l-m>mal-kċina</l-m> ttantatha, u waqgħet <l-m>għar-ross</l-m> ta’ Nathalie. <l-m>Ħadet nifs</l-m> biex tiġi f’tagħha wara <l-m>t-tromba</l-m> ta’ entużjażmu <l-m>tat-tifla;</l-m> Maimouna <l-m>kienet tiggustaha</l-m> wisq, kaxxa ġenn. <l-m>Waqfet ħamiema</l-m> fil-gallarija, <l-m>bil-ġwienaħ</l-m> ifaqqgħu <l-m>bis-saħħa</l-m> mal-wires <l-m>tad-dawl</l-m>. Maimouna peċpċet għajnejha <l-m>biex tħares</l-m> lejn <l-m>is-salott</l-m> u <l-m>l-kastell</l-m> tal-Playmobil żarmat <l-m>fil-kantuniera;</l-m> il-ġugarell <l-m>kienet tathulhom</l-m> sidt <l-m>il-kera</l-m> meta <l-m>kienet qed</l-m> tiżbarazza <l-m>d-dar</l-m> fejn <l-m>rabbiet lit-tifel</l-m> tagħha.</p>
<p><l-m>L-appartament</l-m> kien jiswielhom seba’ mija u ħamsin <l-m>fix-xahar</l-m>, u <l-m>s’issa</l-m> darba <l-m>biss kien</l-m> għola <l-m>l-prezz</l-m>. Maimouna ħarset madwarha, tinnota <l-m>t-tifkiriet</l-m> u <l-m>l-irqajja</l-m>’ trab partikolari għalihom; <l-m>kienet tispera</l-m> li ma jiġri <l-m>xejn li</l-m> jġegħelhom jitilqu <l-m>minn hawn</l-m>. Hawnhekk <l-m>kienet trabbiet</l-m> Gabrielle u għaliha <l-m>din kienet</l-m> fortizza li ma setgħet tikkrolla qatt.</p>
<p><l-m>Xħin Maimouna</l-m> daħlet <l-m>fis-salott</l-m> bil-platt, <l-m>rat il-film</l-m> imwaqqaf <l-m>fl-ewwel</l-m> minuta; ħarġu Gabi — il-ħamiema <l-m>ċ-ċkejkna</l-m>, <l-m>bil-piġama</l-m> ta’ Scooby Doo — u Nathalie, b’<l-m>t-shirt</l-m> twil, diġà lesta <l-m>għall-irqad</l-m>. Maimouna <l-m>evitat li</l-m> tħares <l-m>lejn ħabibitha</l-m> waqt li Nathalie <l-m>bdiet il-film</l-m>, reġgħet <l-m>qabdet il-platt</l-m> u staqsiet <l-m>lil Maimouna</l-m> dwar <l-m>il-ġurnata</l-m> tagħha. <l-m>Il-ħamiema</l-m> bil-piġama fetħet għajnejha <l-m>kbar biex</l-m> tassorbi <l-m>l-film</l-m>, u <l-m>fl-istess</l-m> mument <l-m>il-ħamiema</l-m> bil-ġwienaħ <l-m>kbar taret</l-m> mill-gallarija. Maimouna <l-m>bdiet tirrakkonta</l-m>.</p>
<p class="break"><span class="initial"><span class="dropcap drop-I">I</span><l-m>r-rebbiegħa</l-m></span> <l-m>welldet inkwiet</l-m> ġdid f’moħħ iċ-ċkejkna Gabrielle; <l-m>għall-ewwel</l-m> darba <l-m>bdiet tagħraf</l-m> il-lingwi differenti li trabbiet bihom. Qabel, mingħajr ma taħseb, <l-m>kienet tuża</l-m> l-Malti ma’ sħabha <l-m>tal-iskola</l-m>, u taħlita ta’ Mooré u Franċiż m’ommha u <l-m>z-zija</l-m> (kif <l-m>kienet issejjaħ</l-m> lil Maimouna). Issa <l-m>kienet bdiet</l-m> titħawwad, ma <l-m>tafx b</l-m>’liema lingwa ħa tindirizza <l-m>lin-nies</l-m> tal-ħwienet, <l-m>għax Nathalie</l-m> kienet <l-m>bdiet tibgħatha</l-m> tixtri. Meta xi <l-m>ħadd ikellimha</l-m> bl-Ingliż <l-m>kienet tlaqlaq</l-m> u <l-m>tgedwed u</l-m> tinħaraq. <l-m>Bdiet tipprova</l-m> tuża lingwa waħda <l-m>għal sentenza</l-m> waħda imma <l-m>ndunat li</l-m> kienet <l-m>qed taħseb</l-m> b’taħlita ta’ lingwi u ma’ <l-m>kull kelma</l-m> kienet tassoċja maġija sħiħa ta’ kreaturi. Pereżempju, <l-m>il-kelma</l-m> “siġra” <l-m>kienet tistħajjilha</l-m> anġlu ħelu b’xagħru <l-m>lixx jixxeblek</l-m> f’foresta; <l-m>il-kelma</l-m> “arbre” <l-m>kienet ġgant</l-m> poġġut fuq potty jipprova jaħra u ma jirnexxilux. Gabi ma <l-m>riedet titlef</l-m> ebda ħsieb <l-m>fit-traduzzjoni</l-m> meta tikkomunika. Imma <l-m>aktar ma</l-m> bdew jgħaddu <l-m>x-xhur</l-m>, <l-m>aktar beda</l-m> jiġri hekk, u <l-m>l-maġija</l-m> u <l-m>l-kreaturi</l-m> kollha mistoħbija wara <l-m>kull kelma</l-m> bdew jgħibulha.</p>
<p class="break"><span class="initial"><span class="dropcap drop-I">I</span><l-m>s-saqaf</l-m></span> <l-m>bil-pannelli</l-m> donnhom <l-m>tal-asbestos</l-m> kattar <l-m>dawl kulur</l-m> il-begonja <l-m>tul il-wisa</l-m>’ <l-m>tal-ħanut</l-m>. Mejju ġab miegħu żiffa friska, ittaffi <l-m>s-sħana</l-m> fuq <l-m>il-ġilda</l-m>. Maimouna ħaslet idejha <l-m>fis-sink</l-m> iż-żgħir <l-m>fir-rokna</l-m> wara <l-m>gozz ħelu</l-m> u <l-m>cereal bars</l-m>, u <l-m>qattret l-ilma</l-m>, <l-m>bil-ħoss</l-m> ta’ tanbur, fuq <l-m>l-istainless</l-m> steel imtebba’ <l-m>iswed wara</l-m> snin ta’ użu. Rasha ħassitha tqila <l-m>xħin daret</l-m> tkompli ssegwi <l-m>l-aħbarijiet;</l-m> kien <l-m>għad fadlilha</l-m> ħames sigħat xogħol, u <l-m>għal xi</l-m> raġuni llum <l-m>il-ħin</l-m> kien donnu <l-m>qed idum</l-m> wisq, jitkebbeb u jiġġebbed qalb <l-m>il-laned</l-m> tal-polpa u <l-m>tal-qlub</l-m> tal-qaqoċċ, jogħrok <l-m>il-pakketti</l-m> tal-lewż mitħun u <l-m>d-detergents</l-m>. <l-m>Fis-skiet</l-m> Maimouna ħasset <l-m>l-oġġetti</l-m> stivati fuq <l-m>l-ixkafef</l-m> jiġġudikawha u <l-m>riedet theddidhom</l-m>. <l-m>Ħadet nifs </l-m>— il-ħedla ta’ waranofsinhar <l-m>kienet qed</l-m> tagħmel biha. <l-m>Ir-riħa</l-m> tal-essenza <l-m>tal-lumi</l-m> baqgħet fuq subgħajha. Serrħet daharha <l-m>mal-ħajt</l-m>, <l-m>taħt xkaffa</l-m> Pocket Coffee, u ċċassat <l-m>lejn il-geġwiġija</l-m> ta’ kaxxi u fliexken <l-m>tal-ilma</l-m>. <l-m>L-għodwa</l-m> kienet tgħaddi malajr; <l-m>l-ixkafef</l-m> kienu jispiċċaw imħarbtin, <l-m>kienet tgħid</l-m> kelmtejn ma’ <l-m>min jiġi</l-m> ta’ kuljum, tittanta ’<l-m>l xi</l-m> raġel mingħajr ma tħallih jissuspetta, u terġa’ tistokkja; xi drabi <l-m>kien jgħaddi</l-m> l-imgħallem b’xi konsenja detergent, ikellem <l-m>lill-aġenti</l-m> bil-katalgi laminati u <l-m>l-biros</l-m> fid-djarji. Imbagħad, <l-m>għal nofsinhar</l-m>, kulħadd <l-m>kien imur</l-m> jiekol. Forsi jinżel xi <l-m>ħadd għal</l-m> xi <l-m>bott kunserva</l-m> li <l-m>jkun nesa</l-m>. Imma <l-m>bejn is-sagħtejn</l-m> u <l-m>l-erbgħa</l-m>, speċjalment f’<l-m>dis-sħana</l-m>, <l-m>fil-ħanut</l-m> kien jaqa’ <l-m>l-kwiet</l-m>.</p>
<p>F’<l-m>dawn is-sigħat</l-m> tal-ħolm Maimouna <l-m>lanqas kien</l-m> ikollha <l-m>aptit taħseb</l-m>. Madankollu, ċertu <l-m>ideat kienu</l-m> qed jiffurmaw ruħhom <l-m>mat-tgedwid</l-m> tal-friġġ, u <l-m>l-karozzi</l-m> jqaxxru <l-m>t-tajers</l-m> mat-triq, u <l-m>l-għajjat</l-m> joqmos <l-m>bejn il-palmi</l-m> u <l-m>l-ironmonger</l-m> il-ġar. Maimouna ntefgħet toħlom. <l-m>Kienet saret</l-m> taf li waħda <l-m>mill-ħbieb</l-m> tal-futbol <l-m>kienet daħlet</l-m> xufier <l-m>tal-linja</l-m>. <l-m>It-taħriġ</l-m> sabitu faċli, u <l-m>s-sigħat</l-m> ivarjaw kienu jaqblu <l-m>mal-istil</l-m> ta’ ħajja tagħha. Maimouna <l-m>iktar u</l-m> iktar <l-m>bdiet titħajjar</l-m> tidħol hi wkoll, imma <l-m>xtaqet iżżomm</l-m> ir-rutina ta’ filgħodu ħalli <l-m>tkun tista</l-m>’ tibqa’ <l-m>tiekol ma</l-m>’ Nathalie u tgħinha b’Gabrielle. <l-m>It-tnejn</l-m> li huma kienu jagħmluha <l-m>tal-omm</l-m> għaż-żgħira; meta waħda kellha <l-m>bżonn tistrieħ</l-m>, <l-m>l-oħra</l-m> kienet tieħu postha. <l-m>Minn mindu</l-m> kienet għadha tarbija kienu draw <l-m>dan il-metodu</l-m>, u <l-m>kien serviehom</l-m> biex <l-m>it-tnejn</l-m> ikunu jistgħu jibqgħu jiffukaw fuq <l-m>il-bżonnijiet</l-m> tagħhom infushom.</p>
<p>Ġieli Maimouna <l-m>kien ibeżbiżha</l-m> l-ħsieb li, <l-m>aktar ma</l-m> tikber <l-m>it-tifla</l-m>, <l-m>aktar kienet</l-m> se toqrob <l-m>lejn ommha</l-m> u <l-m>inqas tagħti</l-m> kas tagħha, imma rrispondiet <l-m>lil moħħha</l-m> li hekk kellu jkun. Hi u Nathalie kienu ilhom inseparabbli kważi għaxar snin; <l-m>tant kienu</l-m> jafu <l-m>lil xulxin</l-m> sew li setgħu jqattgħu <l-m>s-sigħat</l-m> bla ma jlissnu kelma, u xorta jkunu jafu <l-m>l-oħra</l-m> x’<l-m>qed taħseb</l-m>. Madankollu, Maimouna ħasset li <l-m>fl-aħħar</l-m> ftit <l-m>xhur dan</l-m> is-silenzju komdu <l-m>kien ħa</l-m> xeħta ġdida. Donnhom ma <l-m>tantx kienu</l-m> għadhom jiftħu qalbhom ma’ <l-m>xulxin bħalma</l-m> kienu jagħmlu qabel, jaqsmu <l-m>sal-inqas</l-m> dettall banali <l-m>tal-ġurnata</l-m> tagħhom. Maimouna <l-m>kienet waqfet</l-m> tirrakkuntalha <l-m>dwar in-nisa</l-m> li jogħġbuha; <l-m>dwar ħabibitha</l-m> tal-futbol, li magħha ma <l-m>kien żviluppa</l-m> xejn, <l-m>ftit li</l-m> xejn <l-m>kienet semmitilha</l-m>. <l-m>Aktar minn</l-m> hekk, ħasset li Nathalie <l-m>kienet qed</l-m> tagħmel <l-m>l-istess</l-m>, jew <l-m>tant kienet</l-m> issetiljat f’ħajjitha li ma <l-m>kienx għad</l-m> kellha problemi <l-m>x’taqsam;</l-m> possibbli? Jew hekk, jew ma kellhiex <l-m>l-enerġija</l-m> tiffurmahom fi kliem. <l-m>Is-sajf</l-m> kollox <l-m>kien joqtol</l-m>, <l-m>il-ħaxix</l-m>, <l-m>il-ġilda</l-m>, <l-m>il-ħsieb</l-m> u <l-m>l-aptit</l-m>.</p>
<p>Dak <l-m>iż-żmien</l-m> li <l-m>kienet saret</l-m> taf <l-m>lil Nathalie</l-m>, Maimouna <l-m>kienet qed</l-m> tipprova tibni <l-m>dar fil-periferija</l-m> ta’ Ouagadougou, <l-m>bl-għajnuna</l-m> tal-ġirien li, <l-m>waqt li</l-m> għenuha tisraq <l-m>id-dawl</l-m> mill-wires <l-m>viċin taż-żona</l-m> allokata <l-m>għall-bini</l-m>, dejjem maqdruha bħala barranija <l-m>fil-komunità</l-m> tagħhom. Kellha <l-m>tlett iħbieb</l-m> iżommuha f’wiċċ <l-m>l-ilma</l-m>, imma dak <l-m>iż-żmien</l-m> kulħadd <l-m>kien jisparixxi</l-m> fl-attiviżmu, f’xi armata, jew jipprova <l-m>jdabbar rasu</l-m> ’<l-m>l hemm</l-m> mill-pajjiż. Qalb <l-m>it-toroq</l-m> ramlin u <l-m>r-ringieli</l-m> eterni ta’ kaxxi sienna — ħafna <l-m>minn dawn</l-m> id-djar jistennew li jingħataw <l-m>il-permess</l-m> uffiċjali li jirrikonoxxi <l-m>l-eżistenza</l-m> tagħhom, jew jintużaw bħala spekulazzjoni f’isem xi negozjant — Maimouna dejjem stħajlitha ħuta barra <l-m>mill-ilma</l-m>, barranija f’pajjiżha stess. Hi u Nathalie qablu fuq <l-m>dan is-sentiment;</l-m> biex jitkellmu kienu jħawdu <l-m>bejn il-Mooré</l-m>, <l-m>il-Franċiż</l-m>, u xi djaletti oħra <l-m>tar-reġjuni</l-m> li <l-m>l-familji</l-m> tagħhom kienu missew magħhom. Barra <l-m>minn hekk</l-m>, Maimouna <l-m>kienet assorbiet</l-m> ukoll <l-m>il-kliem</l-m> tat-triq ta’ Abidjan. <l-m>Fil-Kosta</l-m> tal-Ivorju <l-m>kienet barranija</l-m> żgur, minkejja li twieldet hemm, imma, kif jiġri, <l-m>kienet ħadet</l-m> xi kliem magħha lura <l-m>l-Burkina</l-m>, <l-m>fejn dawk</l-m> il-kelmiet kienu jimmarkawha ta’ barranija wkoll.</p>
<p>Għalhekk, <l-m>għal Maimouna</l-m>, <l-m>il-lingwa</l-m> kienet isserrep u tiġġerra <l-m>fit-toroq</l-m> ta’ kwalunkwe <l-m>belt li</l-m> tinsab fiha, tipparteċipa <l-m>fid-differenzi</l-m> li, suppost, <l-m>tal-ġenerazzjoni</l-m> tagħha kienu nsew. Nathalie <l-m>kienet waħda</l-m> mill-ftit nies, forsi minħabba li kienet, <l-m>fil-verità</l-m>, daqsxejn naïve u mrobbija <l-m>bil-privileġġi</l-m> tal-klassi <l-m>tan-nofs</l-m>, li ġenwinament ma <l-m>kinitx tat</l-m> kas, hi u <l-m>ssir taf</l-m> lil Maimouna, <l-m>dwar reliġjon</l-m>, jew affiljazzjoni politika, jew kliem Nouchi. Maimouna, <l-m>min-naħa</l-m> tagħha, ħasset li kellha <l-m>bżonn tgħallem</l-m> lil Nathalie <l-m>iktar dwar</l-m> il-ħajja <l-m>tat-triq</l-m>. <l-m>Għal Nathalie</l-m>, <l-m>il-moviment</l-m> Balai <l-m>Citoyen kien</l-m> il-futur <l-m>tal-pajjiż;</l-m> Maimouna — minkejja li <l-m>kienet tirrispetta</l-m> r-rwol <l-m>tad-diżubbidjenza</l-m> ċivili, u tbellhet b’kemm <l-m>il-mużika</l-m> u <l-m>l-arti</l-m> setgħu jgħaqqdu <l-m>n-nies</l-m> warajhom u jqajmuhom fuq saqajhom kontra sistema mmuffata — minn dejjem ħassitha inċerta <l-m>dwar il-moviment</l-m>. <l-m>Filwaqt li</l-m> kien ifaħħar <l-m>l-ispirtu</l-m> rivoluzzjonarju ta’ Sankara, <l-m>il-Balai</l-m> Citoyen <l-m>deher komdu</l-m> jaħdem <l-m>mas-sistema</l-m> u <l-m>mal-pupazzi</l-m> ta’ ambaxxaturi li baqgħu jeżerċitaw <l-m>il-poter</l-m> Ewropew fuq <l-m>il-pajjiż</l-m>. Nathalie <l-m>kienet tmur</l-m> il-protesti studenteski; Maimouna, li kellha <l-m>mitt elf</l-m> raġuni <l-m>iktar biex</l-m> tmur, <l-m>kienet tipprova</l-m> tieħu ħsieb <l-m>id-dar</l-m> tagħha, tispera li ma <l-m>tersaqx lejha</l-m> l-Ebola, u tgħodd <l-m>il-minuti</l-m> sakemm <l-m>il-prezz</l-m> ta’ vażett <l-m>butir tal-karawett</l-m> jew kaxxa dadi <l-m>tal-Maggi</l-m> jogħla biżżejjed <l-m>biex jibgħatha</l-m> tkisser u <l-m>mhux kemm</l-m> tpoġġi <l-m>bħal tiġieġa</l-m> quddiem xi ministeru.</p>
<p>Dak <l-m>il-ħin</l-m>, fuq <l-m>l-aħbarijiet</l-m> li <l-m>kienet qed</l-m> issegwi, kienu <l-m>qed jiddiskutu</l-m> l-għoli <l-m>tal-ħajja</l-m>, li <l-m>bħal kullimkien</l-m> baqa’ <l-m>sejjer għall-agħar</l-m>. Hawnhekk, <l-m>il-ħanut</l-m>, <l-m>l-imgħallem</l-m> stess <l-m>kien qalilha</l-m> li <l-m>sal-aħħar</l-m> tas-sena <l-m>d-dieħla</l-m>, <l-m>xħin jibdew</l-m> jinħassu <l-m>r-riperkussjonijiet</l-m> ekonomiċi <l-m>tal-pandemija</l-m>, <l-m>l-ixkafef</l-m> kienu se jispiċċaw nofshom vojta, u <l-m>l-ħtiġijiet</l-m> bażiċi kienu se jogħlew <l-m>għal prezzijiet</l-m> straordinarji. <l-m>L-Ingliżi</l-m> diġà kienu spiċċaw bla fjuwil. Maimouna <l-m>xammet ir-riħa</l-m> ta’ torta tissajjar f’xi <l-m>forn xi</l-m> mkien <l-m>fit-triq</l-m>, <l-m>bil-bajd</l-m> jingħaqad <l-m>mal-irkotta</l-m>, tiżfen ma’ riħa oħra <l-m>tas-sagħtar</l-m> u <l-m>l-inbid</l-m> jinqlew <l-m>mal-majjal</l-m>.</p>
<p>Għamlet <l-m>ftit kuraġġ</l-m> għax <l-m>għall-inqas</l-m> għalissa kellha xogħol stabbli; <l-m>ftakret f</l-m>’kemm-il darba <l-m>kienet kważi</l-m> spiċċat b’<l-m>xejn kieku</l-m> ma <l-m>kienx għal</l-m> Nathalie, u minkejja li <l-m>kienet għajiet</l-m> il-ħanut, ħasbet li <l-m>aħjar ma</l-m> tivvintax avventuri għalissa u, <l-m>għal ġieħha</l-m>, kif <l-m>ukoll għal</l-m> ġieħ Nathalie u Gabi, iżżomm <l-m>mal-ankra</l-m> li kellha. <l-m>Dan kien</l-m> mod ta’ ħsieb pjuttost <l-m>ġdid għal</l-m> Maimouna, li <l-m>s-soltu</l-m> kienet tiggranfa ma’ <l-m>kull opportunità</l-m> ġdida <l-m>bħal qattusa</l-m> tikkaċċja <l-m>d-dubbien</l-m>, imma <l-m>kienet taf</l-m> li <l-m>l-kuntentizza</l-m> tat-tifla <l-m>kienet ibbażata</l-m> fuq <l-m>l-illużjoni</l-m> li hi u ommha setgħu jipprovdulha u jiksbulha <l-m>d-dinja</l-m> kollha. B’hekk, <l-m>bl-inċertezza</l-m> tal-aħħar sentejn, li <l-m>dehret donnha</l-m> ħa tibqa’ <l-m>piż fuq</l-m> spallet <l-m>il-ġenerazzjoni</l-m> tagħha sa mewthom, ħasbet li <l-m>aħjar ma</l-m> tissugrax perjodu ta’ <l-m>żmien b</l-m>’xogħol inċert, probation, u sfruttament <l-m>għax ġdida</l-m> u naïve, u b’ta’ fuqha jagħmlu biha li jridu.</p>
<p><l-m>Fl-istess</l-m> ħin, <l-m>ix-xewqa</l-m> biex <l-m>tbiddel xogħolha</l-m> wara <l-m>daż-żmien</l-m> kollu taħdem <l-m>fil-ħanut</l-m> bdiet tniggiżha <l-m>iktar u</l-m> iktar <l-m>dan l-aħħar</l-m>. <l-m>Il-maġija</l-m> tal-avventura <l-m>qatt ma</l-m> kienet telqitha; dejjem għamlet <l-m>l-aħjar</l-m> li setgħet <l-m>biex il-lumi</l-m> u <l-m>ż-żbub</l-m> tal-ħajja, <l-m>għall-inqas</l-m>, tipprova tagħsarhom hi, <l-m>mhux tagħsarhomlha</l-m> xi istituzzjoni jew oħra. Issa <l-m>kienet tgħallmet</l-m> li <l-m>l-libertà</l-m> kienet <l-m>fil-verità</l-m> l-immaġinazzjoni <l-m>tal-libertà</l-m>, meta tagħmel paċi <l-m>mal-fatt</l-m> li <l-m>qed tagħmel</l-m> dak li <l-m>qed tagħmel</l-m> għax <l-m>trid hi;</l-m> ġieli <l-m>din is-sensazzjoni</l-m> kienet tirrifletti <l-m>r-realtà</l-m>, ġieli le.</p>
<p class="break"><span class="initial"><span class="dropcap drop-I">I</span><l-m>s-sajf</l-m></span> rewwaħ sħana bla <l-m>nifs madwar</l-m> it-toroq. <l-m>Fid-dellijiet</l-m> qosra <l-m>tal-bini</l-m> mifruxin <l-m>mat-triq</l-m>, instema’ radju wara bieb <l-m>itextex il-mużika</l-m> tas-sittinijiet. Nathalie <l-m>qabdet id</l-m> Gabi u <l-m>bdiet iżżeffinhielha</l-m>. <l-m>Kienet għadha</l-m> kif ġabritha <l-m>mill-iSkolasajf</l-m>, u kienu <l-m>qed jimxu</l-m> bil-mod <l-m>lejn id-dar</l-m>. Nathalie rranġat <l-m>il-cornrows</l-m> vjola u ġabrithom sew <l-m>bil-furfiċetti</l-m> wara rasha. Kellha nofstanhar leave dakinhar, u b’hekk setgħet tiġbor <l-m>liż-żgħira</l-m> hi u tieħu pjaċir taraha tintilef <l-m>fid-dinja</l-m> tal-logħob, u tidħol f’<l-m>din id-dinja</l-m> hi wkoll. <l-m>Qalet għall-erwieħ</l-m> li ma <l-m>kinitx daqshekk</l-m> għajjiena bħalma <l-m>kienet tkun</l-m> wara ġurnata twila, għajjiena wisq <l-m>biex tagħti</l-m> l-enerġija u <l-m>l-imħabba</l-m> li kellha tagħti <l-m>lil bintha</l-m>.</p>
<p>Nathalie <l-m>xammet it-tewm</l-m> isir <l-m>stuffat maċ-ċanga</l-m> u <l-m>l-basal</l-m>, <l-m>mal-ħwawar</l-m> u <l-m>d-dadi</l-m> tal-Maggi, u tħassbet kellhiex <l-m>kollox għall-ikel</l-m> tal-lejla. <l-m>Kienet stiednet</l-m> lil waħda li <l-m>kienet għadha</l-m> kif iltaqgħet magħha <l-m>għand Simon</l-m> tal-ħaxix dakinhar <l-m>qabel ma</l-m> ġabret <l-m>lil Gabi</l-m>, bħala korteżija u <l-m>biex issir</l-m> tafha iktar.</p>
<p class="break"><span class="initial"><span class="dropcap drop-X">X</span>ħin</span> Nathalie fetħet, <l-m>xammet ir-riħa</l-m> qawwija ta’ njam għadu <l-m>ġdid li</l-m> kienet <l-m>qed tilqagħha</l-m> dan <l-m>l-aħħar</l-m> kull darba li <l-m>tasal lura</l-m> d-dar. Kienu għadhom kif xtraw żewġ gwardarobbi ġodda <l-m>fil-kmamar</l-m> tas-sodda; li kellhom qabel, magħmulin <l-m>mill-injam</l-m> tal-balsa llustrat <l-m>biex jixbah</l-m> ’<l-m>il-kewba</l-m>, kienu bdew iżommu <l-m>l-umdità</l-m>, u ħwejjiġhom bdew jintnu <l-m>eżatt wara</l-m> li jkunu għadhom kif ħasluhom. <l-m>Ħadet ir-ruħ</l-m> li <l-m>fl-aħħar</l-m> kienu solvewha <l-m>l-problema</l-m>, imma <l-m>l-ispiża</l-m> tal-gwardarobbi <l-m>l-ġodda</l-m>, u <l-m>tal-ħasil</l-m> żejjed <l-m>fl-aħħar</l-m> ftit xhur, <l-m>kienet għafsithom</l-m> mhux ħażin <l-m>fil-flus</l-m>. F’mumenti <l-m>bħal dawn</l-m> kienet tinduna li anki żewġ pagi <l-m>full-time</l-m> ma <l-m>kinux biżżejjed</l-m> biex veru <l-m>tfaddal u</l-m> jkollok ċertu sigurtà finanzjarja. <l-m>Fl-istess</l-m> ħin, ma <l-m>xtaqitx iċċaħħad</l-m> lit-tifla <l-m>mix-xewqiet</l-m> u <l-m>l-bżonnijiet</l-m> tagħha, sakemm <l-m>kienet għadha</l-m> ma <l-m>waslitx sal-punt</l-m> fejn kellha tħaffer <l-m>fil-flus</l-m> l-imwarrba. Maimouna, li <l-m>kienet iktar</l-m> imdorrija ġġaħġaħ b’li setgħet issib, ikkunsidrat <l-m>il-gwardarobbi</l-m> ġodda bħala lussu neċessarju u ma tħassbitx fuq kemm swew, avolja qasmu <l-m>l-prezz</l-m> bejniethom.</p>
<p>F’qiegħ <l-m>kull gwardarobba</l-m> poġġew plattina bikarbonat u, minkejja li ppruvaw jaħbuhom wara <l-m>l-ħwejjeġ</l-m>, Nathalie xorta <l-m>kienet qabdet</l-m> lil Gabi tipprova <l-m>tiekol mit-trab</l-m> fin xi <l-m>jumejn ilu</l-m>, u ċanfritha <l-m>biex ma</l-m> terġax. <l-m>Is-soltu</l-m> kienet tippreferi tispjega <l-m>eżatt għaliex</l-m> iż-żgħira ma kellhiex tagħmel xi ħaġa, u tirrakkuntalha <l-m>x’setgħu</l-m> jkunu <l-m>l-konsegwenzi</l-m>. Ġieli <l-m>kienet tidderieġi</l-m> esperiment ikkontrollat <l-m>biex it-tifla</l-m> tipprova xi ħaġa li <l-m>fl-aħħar</l-m> tinduna li m’għandhiex tagħmel. <l-m>Is-soltu</l-m> dan <l-m>kien jinvolvi</l-m> l-kreazzjoni ta’ dramm <l-m>bl-għajnuna</l-m> tal-ġugarelli, u Gabi <l-m>kienet tieħdu</l-m> biċ-ċajt, imma xorta tifhem għalfejn m’għandhiex tagħmel li għamlet. Sfortunatament, f’<l-m>dan il-każ</l-m>, Nathalie ma <l-m>kinitx ċerta</l-m> x’seta’ jiġrilu Monsieur Le <l-m>Pain jekk</l-m> jiekol <l-m>il-bikarbonat</l-m>. Jintefaħ naqra, jekk xejn.</p>
<p>Kellha <l-m>bżonn tiżbarazza</l-m> l-appartament. Rari <l-m>kienet tieħu</l-m> nofstanhar leave, u fi tmiem <l-m>il-ġimgħa</l-m> tkun <l-m>trid tistrieħ</l-m>, tara xi film u ssajjar, <l-m>mhux titħabat</l-m> u tieħu <l-m>l-keded</l-m> bit-tindif. <l-m>Ressqet xi</l-m> ġugarelli f’rokna minnhom, qegħdithom jistrieħu <l-m>taħt id-dawl</l-m> safrani jirrifletti <l-m>mal-madum</l-m> u <l-m>s-sufan</l-m> tal-ġilda. Gabi <l-m>mill-ewwel</l-m> intefgħet fuq <l-m>is-sufan</l-m>, tiżfen u tagħmel <l-m>il-kutrumbajsi</l-m>.</p>
<p><l-m>Waqt ix-xogħol</l-m>, Nathalie <l-m>kienet tedha</l-m> tiddiskuti <l-m>t-trobbija</l-m> tat-tfal <l-m>mal-kollegi;</l-m> kien hemm <l-m>skrivan kellu</l-m> tifla <l-m>daqs Gabi</l-m>, u kienu jaqsmu <l-m>l-istejjer</l-m> tal-mumenti ħelwin u <l-m>l-mumenti</l-m> mxajtna <l-m>taż-żgħar</l-m>. Oħra kellha tifla ta’ xi <l-m>ħdax-il</l-m> sena li kienu <l-m>qed jaqbdu</l-m> magħha sħabha <l-m>tal-klassi</l-m>. Nathalie baqgħet ħosbiena fuq kif <l-m>in-naïveté</l-m> tittrasmetti ruħha <l-m>mill-omm</l-m> għall-bint, u <l-m>l-innoċenza</l-m> tiġi kkastigata <l-m>minn kreaturi</l-m> li <l-m>suppost huma</l-m> innoċenti huma stess.</p>
<p>Gabi, <l-m>bil-wiċċ</l-m> ta’ lewża u xagħarha miġbur <l-m>fil-qagħqa</l-m> li <l-m>kienet issikkatilha</l-m> Maimouna, ħarset <l-m>lejn ommha</l-m> ħierġa <l-m>mill-kamra</l-m> tas-sodda liebsa <l-m>t-shirt</l-m> blu wiesa’<span class="pullsemi">,</span> bi pjaneta mpinġija fuqu, u <l-m>par leggings</l-m> jaslu <l-m>sal-irkoppa</l-m>. <l-m>Il-flipflop</l-m> ċekċek fuq <l-m>il-madum</l-m> waqt li rranġat xi tentufiet ’<l-m>l hemm</l-m> u ’<l-m>l hawn;</l-m> iddrittat <l-m>l-iljunfant</l-m> tal-injam fuq komodina <l-m>fejn kienu</l-m> jżommu <l-m>t-tissues</l-m> u <l-m>r-remote</l-m> tat-televixin, <l-m>ressqet iktar</l-m> ġugarelli <l-m>biex tagħmel</l-m> naqra spazju u daħlet <l-m>mill-arkata</l-m> lejn <l-m>il-kċina</l-m>. <l-m>Qalet lil</l-m> Gabi tiġi tgħinha ssajjar, u <l-m>din daħlet</l-m> bil-lajma <l-m>fil-kċina</l-m>, <l-m>tgerger li</l-m> kif <l-m>eżatt tkun</l-m> ħasbet f’xi ħaġa <l-m>x’tagħmel</l-m>, ommha <l-m>kienet tgħajtilha</l-m>. Nathalie bisitha, u qaltilha, “Ħamiema tiegħi, għalhekk <l-m>jien ommok</l-m>.<span class="pullsemi">”</span> Qabbditha xxarrab <l-m>ir-ross</l-m> waqt li ppreparat <l-m>it-taħlita</l-m> għall-fufu <l-m>mill-pakkett</l-m>, <l-m>bir-riħa</l-m> tal-ħanut ta’ <l-m>Simon għadha</l-m> mgeżwra <l-m>mal-kartonċin</l-m>. <l-m>Il-cupboard</l-m> tal-kċina <l-m>kien qed</l-m> jiżvojta, u <l-m>kien se</l-m> jkollha <l-m>bżonn tagħmel</l-m> xirja diċenti daqt. Għalissa setgħu jkampaw, ikkunslat ruħha hi u taqla’ <l-m>l-borom</l-m> u tqegħedhom fuq <l-m>il-bank</l-m> tal-kċina, maġenb <l-m>il-cooker</l-m> l-iswed <l-m>bil-madum</l-m> tal-ħajt <l-m>kulur il-ġinġer</l-m>. <l-m>Tat ħarsa</l-m> lil Gabi, <l-m>bix-xorz</l-m> u <l-m>t-t-shirt</l-m> roża u <l-m>l-brazzuletta</l-m> tal-plastik, bilwieqfa fuq siġġu <l-m>mas-sink</l-m>, tikkonċentra hi u xxarrab <l-m>ir-ross</l-m> u twarrab <l-m>il-biċċiet</l-m> suwed. Dak <l-m>il-ħin</l-m> baqbqitilha mewġa ta’ mħabba <l-m>għal bintha</l-m>.</p>
<p>Waħda <l-m>mill-ewwel</l-m> memorji li Nathalie kellha <l-m>tal-ikel</l-m>, u ta’ ommha, <l-m>kienet ta</l-m>’ ikla <l-m>tas-soltu</l-m> ta’ filgħaxija, <l-m>fid-dar</l-m> fejn trabbiet, imma dakinhar missierha <l-m>kien għolla</l-m> leħnu magħha <l-m>għall-ebda</l-m> raġuni ta’ xejn, u <l-m>l-esperjenza</l-m> kienet baqgħet imkaħħla f’moħħha. <l-m>Snin wara</l-m> ndunat li <l-m>din il-famuża</l-m> ikla <l-m>kienet seħħet</l-m> dakinhar li <l-m>nqatel Norbert</l-m> Zongo, ġurnalist kritiku <l-m>tar-reġim</l-m> ta’ Compaoré, u li missierha <l-m>kien jafu</l-m> xi ftit. Ma <l-m>kienx qed</l-m> jirraġuna dakinhar, qalilha <l-m>snin wara;</l-m> ħabib tiegħu, u <l-m>fl-istess</l-m> ħin theddida <l-m>għal xogħlu</l-m> mal-ministeru, <l-m>kien inqatel</l-m> maħruq f’karozza, u <l-m>ż-żuffjetti</l-m> tat-tfal ma <l-m>kellux aptithom</l-m>. <l-m>Kien iddispjaċieh</l-m> mill-ewwel <l-m>tan-nervi</l-m>, imma <l-m>qatt ma</l-m> talab skuża sura.</p>
<p>Nathalie <l-m>kienet tħobbu</l-m> ’<l-m>l missierha</l-m>, bniedem innoċenti miġbud <l-m>mill-mewġa</l-m> tal-klassi ta’ ħaddiema taċ-ċivil li <l-m>twieled fiha</l-m>. <l-m>Kien iħobb</l-m> idawwarha <l-m>bil-karozza</l-m> madwar <l-m>il-belt</l-m>, qalb <l-m>il-muturi</l-m> u <l-m>r-roti</l-m> jfaqqgħu, <l-m>fit-toroq</l-m> wisgħin <l-m>bit-tarmac</l-m> jixgħel <l-m>fl-aħmar</l-m>. <l-m>Kienet tfeġġ</l-m> moskea ’<l-m>l hemm</l-m>, billboard ’<l-m>l hawn</l-m>, b’ħafna spazju <l-m>bejn kull</l-m> bini <l-m>bid-disinji</l-m> ħomor imnaqqxin <l-m>fil-ġebla</l-m>, strixxi u ċrieki u forom oħra ġeometriċi. <l-m>L-uffiċjali</l-m> tal-gendarmerie setgħu jintlemħu <l-m>silwett kontra</l-m> x-xemx ħadranija meta missierha <l-m>kien idur</l-m> mar-roundabout <l-m>tal-monument</l-m> li jiċċelebra <l-m>l-industrija</l-m> tal-films <l-m>tal-Burkina</l-m>, <l-m>bil-karozzi</l-m> jnemmlu <l-m>madwar l-istruttura</l-m> ġganteska. Imbagħad kienu jieħdu xi ħaġa <l-m>x’jieklu</l-m> m’<l-m>għand il-bejjiegħa</l-m> tat-triq, xi galette jew biċċa pizza, <l-m>bil-gabbani</l-m> quddiem <l-m>il-ħwienet</l-m> mgħaffġin flimkien, <l-m>it-tiġieġ</l-m> u <l-m>l-mogħoż</l-m> jiġru <l-m>fix-xita</l-m>, u <l-m>x-xogħol</l-m> tal-bini <l-m>l-ħin</l-m> kollu għaddej, <l-m>il-belt</l-m> tinbidel <l-m>kull minuta</l-m> minn żaqqha ’<l-m>l barra</l-m>.</p>
<p><l-m>Id-dar</l-m> fejn trabbiet kellha <l-m>l-kmamar</l-m> għoljin, mifruxin fuq <l-m>sular wieħed</l-m>. <l-m>L-armarju</l-m> tal-injam <l-m>kien simili</l-m> għall-gwardarobbi li kienu għadhom kif ħelsu minnhom; anki <l-m>s-sufan</l-m> tal-ġilda <l-m>kien tal-istess</l-m> għamla <l-m>bħal li</l-m> kellhom issa. <l-m>Il-ħitan</l-m> kienu miksijin inkwatri <l-m>tal-familji</l-m> ta’ ommha u ta’ missierha, ileqqu fuq <l-m>il-madum</l-m> ċar li <l-m>kien jirrifletti</l-m> d-dawl fuq vetrina mimlija trofej <l-m>tal-iskola</l-m> ta’ Nathalie u oħtha: <l-m>kien hemm</l-m> żmien <l-m>fejn Nathalie</l-m> kienet tiddiletta <l-m>bit-tennis</l-m>. <l-m>Il-purtieri</l-m> ħfief kienu jitfgħu dija lavanda fuq <l-m>is-saqaf</l-m>, li <l-m>deher donnu</l-m> magħmul miċ-ċeramika. <l-m>Id-dawl</l-m> mit-triq <l-m>kien jidħol</l-m> twil u rqiq. <l-m>Fil-kamra</l-m> tagħha Nathalie <l-m>kienet tqatta</l-m>’ <l-m>s-sigħat</l-m> tikteb <l-m>ix-xenarji</l-m> għall-films li <l-m>kienet se</l-m> tidderieġi u tirreċta fihom. <l-m>Kienet għaqqdet</l-m> serje sħiħa ma’ oħtha <l-m>bil-kamera</l-m> ta’ <l-m>tmien megapixels</l-m> u <l-m>l-Windows</l-m> Movie Maker. <l-m>Iktar ma</l-m> kibret u ma <l-m>bdiet tinteressaha</l-m> t-teorija wara <l-m>l-ġbid</l-m> tal-films, <l-m>iktar tħajret</l-m> tidħol fi skola taċ-ċinema. Dejjem <l-m>kien ikun</l-m> hemm xi festival jew avveniment <l-m>ieħor marbut</l-m> mal-films f’Ouaga. <l-m>Fil-fatt</l-m>, <l-m>kienet fetħet</l-m> skola taċ-ċinema meta kellha xi ħmistax-il sena, imma reġgħet għalqet <l-m>ftit tas-snin</l-m> wara qalb <l-m>il-kriżijiet</l-m> politiċi <l-m>tal-ewwel</l-m> snin <l-m>tal-millennju</l-m>.</p>
<p>Missierha ma <l-m>tantx xtaqha</l-m> tissagrifika ruħha <l-m>għall-industrija</l-m> tal-films; <l-m>qatt ma</l-m> qalilha <l-m>xejn kontriha</l-m>, imma <l-m>minn dejjem</l-m> kienet taf li ma <l-m>kienx kuntent</l-m> bl-għażliet tagħha. <l-m>Għall-inqas</l-m> ma <l-m>kienx it-tip</l-m> li joqgħod jippritkalha. Ommha <l-m>l-iktar</l-m> waħda li inkoraġġietha taqra u tikteb, u wrietha kif <l-m>it-tisjir</l-m> u <l-m>t-tindif</l-m> huma xogħol intellettwali (biex tgħallimha tieħu ħsieb tagħha nnifisha, sintendi, imma Nathalie għarfet <l-m>is-sugu</l-m> ta’ kliemha). Baqgħet tgħożż <l-m>il-ħolma</l-m> taċ-ċinema, sakemm inġarret <l-m>mill-mewġa</l-m> tal-Balai <l-m>Citoyen u</l-m> bdiet tipprotesta u teduka ruħha sew fuq <l-m>l-istorja</l-m> ta’ pajjiżha. Imbagħad <l-m>fehmet li</l-m> d-dinja taċ-ċinema <l-m>bil-fondi</l-m> internazzjonali dejjem <l-m>kienet tispiċċa</l-m> taqa’ <l-m>għan-neokolonjaliżmu</l-m> li <l-m>kien għadu</l-m> jaħkem <l-m>il-pajjiż</l-m>. Fuq hekk hi u missierha <l-m>żgur ma</l-m> kinux jaqblu — Nathalie <l-m>kienet inħarqet</l-m> meta ntebħet li fi <l-m>żmien missierha</l-m>, fi <l-m>żmien Ouédraogo</l-m> u Kaboré, <l-m>kien hemm</l-m> ħafna <l-m>iktar possibbiltà</l-m> għal-libertà <l-m>tal-espressjoni</l-m>. Imma issa <l-m>kull biċċa</l-m> xogħol <l-m>tal-arti</l-m> u mużika, <l-m>biex issostni</l-m> lil <l-m>min joħloqha</l-m>, kellha tintegra b’xi <l-m>mod f</l-m>’industrija neoliberali, <l-m>bil-finanzi</l-m> tal-iżvilupp jimbuttawha ħalli dejjem tibqa’ suġġett <l-m>tal-iżvilupp</l-m>, dejjem <l-m>bl-għajnuna</l-m> tal-Punent. <l-m>Għal Nathalie</l-m>, <l-m>il-bidla</l-m> fil-pajjiż <l-m>kienet seħħet</l-m> minħabba li <l-m>nies bħal</l-m> Smockey ipproduċew mużika u xogħol indipendenti li żammew <l-m>lin-nies</l-m> bil-verità li ppritkalhom, u <l-m>l-ispirtu</l-m> Sankarista li <l-m>fl-opinjoni</l-m> ta’ Nathalie <l-m>kien ġenwinament</l-m> dekolonjali.</p>
<p>Nathalie poġġiet <l-m>lil Gabi</l-m> fuq siġġu ħdejha <l-m>waqt li</l-m> għalliet <l-m>il-fufu</l-m>. <l-m>Iż-żgħira</l-m> bdiet tilgħab logħba, u <l-m>l-ħsejjes</l-m> ingħaqdu <l-m>mal-ilma</l-m> jgelgel, <l-m>il-frieket</l-m> itektku, <l-m>is-sink</l-m> jilqa’ <l-m>l-borom</l-m>, u <l-m>l-għotjien</l-m> jinfetħu u jingħalqu. <l-m>L-iskutella</l-m> banana u <l-m>l-pinen</l-m> kull <l-m>kulur tat-tifla</l-m> dehru riflessi f’wiċċ <l-m>il-mejda</l-m>. <l-m>Il-kalamiti</l-m> tat-torri <l-m>Eiffel mal-friġġ</l-m> leqqu <l-m>bis-sħana</l-m>. <l-m>Ir-riħa</l-m> kremuża <l-m>tar-ross</l-m> isir <l-m>bdiet tfewwaħ</l-m> l-appartament <l-m>waqt li</l-m> Nathalie, tibla’ <l-m>l-foga</l-m> mill-fwar, qattgħet <l-m>it-tadam</l-m> għaz-zalza.</p>
<p><l-m>Xtaqet kieku</l-m> xi darba Gabi <l-m>tkun tista</l-m>’ żżur Ouagadougou, u tiltaqa’ ma’ familtha. Bħalissa <l-m>l-ħajja</l-m> kienet għolja wisq, kemm Malta u kemm <l-m>il-Burkina</l-m>, <l-m>biex taffordja</l-m> tieħu ċertu <l-m>ammont ta</l-m>’ leave u tmur, u <l-m>t-tensjonijiet</l-m> politiċi reġgħu bdew jiżżattu. <l-m>L-ikbar</l-m> problema <l-m>għall-ivvjaġġar</l-m>, però, dejjem baqgħet <l-m>l-istat</l-m> Malti li, minkejja li kienu ilhom <l-m>hawn seba</l-m>’ snin — tlieta minnhom <l-m>bil-permess</l-m> uffiċjali <l-m>tar-residenza</l-m> li kienu tbażwru <l-m>biex akkwistaw </l-m>— xorta baqgħu <l-m>bejn ħaltejn</l-m> setgħux jivvjaġġaw, minħabba li Gabi kellha passaport Franċiż u ma kwalifikatx <l-m>għall-permess</l-m> tar-residenza li ħadu Nathalie u Maimouna. <l-m>Kien hemm</l-m> żmien meta Nathalie ġenwinament <l-m>kienet beżgħet</l-m> li <l-m>t-tifla</l-m> kienu se jiddeportawhielha Franza. Imma dik hi <l-m>l-ħajja</l-m>, ħasbet hi u xxomm <l-m>it-tadam</l-m> isir u joħroġ <l-m>il-ħlewwa</l-m> hu u jitħawwad <l-m>mal-ħwawar</l-m>. Ma setgħetx <l-m>temmen kif</l-m> l-istat ma ħallilhomx <l-m>id-dritt</l-m> għas-safar jew għaċ-ċittadinanza, minkejja li kienu ġew legalment u kienu ilhom jaħdmu <l-m>hawn seba</l-m>’ snin.</p>
<p><l-m>Din ir-riħa</l-m> offritilha memorja ċara ta’ Pariġi, <l-m>tal-gallarija</l-m> twila komuni <l-m>tal-blokka</l-m> tal-HLM li kienu joqogħdu fiha, <l-m>bil-ħadid</l-m> immermer jinħass qisek <l-m>qed tgħaddi</l-m> subgħajk fuq ħakkieka. <l-m>Il-veduta</l-m> tal-blokok <l-m>l-oħra</l-m> tas-cités <l-m>fil-qrib</l-m> kienet tleqq safranija <l-m>fl-arja</l-m> friska li tqajjimlek <l-m>is-suf</l-m> ta’ dirgħajk. <l-m>Mill-gallarija</l-m> nstemgħu <l-m>t-tfajliet</l-m> jilagħbu <l-m>r-rugby</l-m> fil-grawnd <l-m>tal-iskola</l-m> n-naħa <l-m>l-oħra</l-m> tal-blokka. F’dawk <l-m>il-mumenti</l-m> setgħet tikseb <l-m>il-paċi</l-m> Nathalie, tħares <l-m>dritt lejn</l-m> inżul <l-m>ix-xemx</l-m> u tisma’ <l-m>l-eku</l-m> tat-tfajliet jittekiljaw <l-m>lil xulxin</l-m> fil-bogħod. <l-m>Ħames sulari</l-m> ’<l-m>l fuq</l-m>, <l-m>għal ftit</l-m> mumenti ma <l-m>kinitx suġġett</l-m> kolonjali imma bniedma tħares <l-m>lejn is-siġar</l-m> u tiddikjara <l-m>l-ispazju</l-m> tikka tagħha. <l-m>Għal naqra</l-m> ma <l-m>kinitx rabbiet</l-m> lit-tifla hemmhekk, imma <l-m>l-ħajja</l-m> kienet impossibbli f’<l-m>post daqshekk</l-m> miżgħud kuntradizzjonijiet, hekk <l-m>kien ir-raġunament</l-m> tagħha. <l-m>Xħin waslet</l-m> Malta, <l-m>malajr skopriet</l-m> il-kuntradizzjonijiet ta’ hawnhekk.</p>
<p><l-m>Għal Gabi</l-m> l-kċina <l-m>kienet skuża</l-m> biex tagħmel straġi bla konsegwenzi. <l-m>Kienet tħobb</l-m> taqli <l-m>l-plantain</l-m> u tieħu <l-m>gost bil-periklu</l-m> taż-żejt ifaqqa’ meta ommha <l-m>kienet tħalliha</l-m> tieħu ħsieb <l-m>it-taġen</l-m>, bilwieqfa fuq siġġu <l-m>ħdejn il-cooker</l-m> ħa tlaħħaq. Darba <l-m>ħadet għaliha</l-m> meta ommha <l-m>wriet ritratt</l-m> tagħha f’<l-m>din il-pożizzjoni</l-m> lil Maimouna u qaltilha, araha, taparsi <l-m>qed taqli</l-m> l-plantain. Imma vera <l-m>kont qed</l-m> naqli <l-m>l-plantain</l-m>! werżqet Gabi, u Maimouna <l-m>kienet qabżet</l-m> għaliha.</p>
<p class="break"><span class="initial"><span class="dropcap drop-K">K</span>ien</span> għadu <l-m>d-dawl</l-m> meta waslu Maimouna f’xi <l-m>s-sitta</l-m> u <l-m>kwart u</l-m>, <l-m>ftit wara</l-m>, Josiane, <l-m>il-mistiedna</l-m>. <l-m>L-ilħna</l-m> tagħhom instemgħu jzekzku <l-m>mal-ħitan</l-m> niedja. Maimouna żammet ’<l-m>il Gabi</l-m> f’ħoġorha <l-m>waqt l-ikla</l-m>. Josiane kellha figura mbaċċa, pulita; xagħarha kważi <l-m>mqaxxar kien</l-m> miżbugħ <l-m>bjond u</l-m> kienet liebsa misluta fi mneħirha. <l-m>It-tbissima</l-m> tagħha <l-m>kienet mit-tip</l-m> li tħollok, tbissima <l-m>tal-ġelu</l-m> li <l-m>fakkret lil</l-m> Maimouna f’għalliema li kellha f’xi skola. <l-m>Ir-raġel</l-m> tagħha <l-m>kien għadu</l-m> l-Guinea, <l-m>ifaddal biex</l-m> jixtri dar; kellu ħuh ġej u <l-m>sejjer Pariġi</l-m> jiltaqa’ ma’ <l-m>nies oħra</l-m> tad-dijaspora u jakkwista <l-m>l-kapital</l-m> soċjali u finanzjarju li kellu <l-m>bżonn biex</l-m> jikseb biċċa <l-m>dar f</l-m>’art twelidu. Ma kellhomx tfal, imma <l-m>marret tajjeb</l-m> ma’ Gabrielle, avolja <l-m>għall-bidu</l-m> t-tifla għamlitha <l-m>tal-mistħija</l-m>. <l-m>Id-daħqa</l-m> ta’ Josiane għenet <l-m>lit-tifla</l-m> tqum fuq tagħha. Maimouna <l-m>bdiet tgħir</l-m> għad-daħqa ferriħija <l-m>tal-mistiedna</l-m> tagħhom; Josiane, hi u tidħaq, <l-m>bdiet tinstema</l-m>’ qisha dejjem tieħu <l-m>l-ħajja</l-m> b’li ttiha, <l-m>ikun xi</l-m> jkun. Donnha <l-m>kienet qed</l-m> tgħidilha <l-m>lil Maimouna</l-m> biex tidħaq <l-m>waqt li</l-m> tirrabja. </p>
<p><l-m>Il-ġirien</l-m> kienu ġabu pizza <l-m>bil-Wolt;</l-m> ir-riħa telgħet <l-m>bejn il-gallariji</l-m>. <l-m>L-arja</l-m> sajfija <l-m>dawlet id-diskursati</l-m> li qabdu bejniethom <l-m>it-tliet</l-m> nisa u <l-m>l-ikel</l-m> fuq <l-m>il-platti</l-m> ta’ <l-m>kull kulur</l-m> bid-disinji jaqblu mnaqqxa fiċ-ċeramika. <l-m>Il-fufu</l-m> fiz-zalza ħamra <l-m>fawwar ir-riħa</l-m> li taqsam <l-m>l-imnifsejn</l-m> u fewwaħ <l-m>is-serata</l-m>.</p>
<p>Nathalie u Maimouna qabduha fuq <l-m>il-Balai</l-m> Citoyen, u Maimouna esprimiet <l-m>it-tħassib</l-m> fuq <l-m>l-isforzi</l-m> ambjentali <l-m>tal-moviment;</l-m> issa kienu qabdu jħawlu <l-m>s-siġar</l-m> fil-periferija ta’ Ouagadougou, <l-m>waqt li</l-m> kienet għaddejja kriżi rurali <l-m>fil-provvista</l-m> tal-ikel u <l-m>l-ilma</l-m>. Nathalie sostniet li <l-m>l-moviment</l-m> kien <l-m>qed jipprova</l-m> jgħaqqad <l-m>il-unions</l-m> sparpaljati wara <l-m>l-aħħar</l-m> kolp ta’ stat; Maimouna <l-m>ppruvat tfiehem</l-m> li jekk kienu se jikkollaboraw <l-m>mal-ambaxxati</l-m> Ewropej u jagħmlu azzjonijiet superfiċjali <l-m>għar-ritratti</l-m>, setgħu ma jagħmlu xejn, imma <l-m>l-kliem</l-m> ħarġilha mgħaffeġ u bla sugu. Josiane esprimiet <l-m>il-frustrazzjoni</l-m> tagħha <l-m>għall-fatt</l-m> li <l-m>l-movimenti</l-m> tal-massa dejjem kienu jispiċċaw jidhru bla kontroll f’għajnejn <l-m>l-Ewropej</l-m>, minħabba li <l-m>l-pulizija</l-m> u <l-m>l-armata</l-m> kienu jirrippressawhom u jġegħluhom jirribattu b’<l-m>iktar ġenn</l-m> u vjolenza. Maimouna <l-m>qablet magħha</l-m> u <l-m>bdiet tirrispettaha</l-m> iktar, <l-m>bix-xalla</l-m> semitrasparenti tagħha stampata <l-m>bid-disinn</l-m> ta’ leopard, imqiegħda fuq <l-m>il-flokk</l-m> taċ-ċingi <l-m>iswed fuq</l-m> spallitha. Hekk jew b’hekk, insistiet Maimouna, f’xi <l-m>punt in-nies</l-m> ħa taqbżilhom iċ-ċinga <l-m>bil-preżenza</l-m> kontinwa <l-m>tal-militar</l-m> Franċiż <l-m>fl-eks</l-m> kolonji, li <l-m>kien għadu</l-m> jiddeffes jissabutaġġja <l-m>kull attentat</l-m> ġenwin <l-m>għall-indipendenza</l-m>. Josiane ma fehmithiex sew, u hi u Nathalie daħlu f’diskussjoni fuq <l-m>il-kontroll</l-m> li <l-m>kienet għadha</l-m> teżiġi Franza, speċjalment <l-m>permezz tal-munita</l-m> CFA. <l-m>Fl-aħħar</l-m> mill-aħħar, ikkonkludiet Maimouna, <l-m>il-kwistjoni</l-m> tal-poter dejjem <l-m>kienet tmur</l-m> lura <l-m>għall-flus</l-m>, u <l-m>l-kontroll</l-m> fuq <l-m>ir-riżorsi</l-m> li <l-m>l-flus</l-m> kienu jiggarantixxu. Franza <l-m>kienet għadha</l-m> tikkontrolla b’<l-m>mod indirett</l-m> l-attività ekonomika <l-m>tal-kolonji</l-m>, u tibla’ <l-m>l-profitti</l-m> mill-faqar li ħolqot; anki kieku hi, Maimouna, <l-m>xtaqet tibgħat</l-m> il-flus <l-m>il-Burkina</l-m>, <l-m>kien ikollha</l-m> bilfors <l-m>tgħin lill-ekonomija</l-m> Franċiża minħabba <l-m>l-politika</l-m> tar-rati <l-m>tal-kambju</l-m>. U <l-m>għal Maimouna</l-m> din <l-m>kienet prova</l-m> li <l-m>l-istituzzjonijiet</l-m> Afrikani kienu misħutin <l-m>minn twelidhom</l-m> li jintrabtu <l-m>mar-rieda</l-m> tal-eks kolonizzaturi, jagħmlu kemm jagħmlu <l-m>films satiriċi</l-m> biex jikkritikaw lilhom infushom. Nathalie nħarqet u <l-m>ppruvat tfehemha</l-m> li, minkejja li <l-m>kienet konxja</l-m> tal-ipokrezija li trabbiet madwarha, <l-m>din ma</l-m> kinitx <l-m>tfisser li</l-m> l-ħaddiema mnassba <l-m>fis-sistema</l-m> minn ġenerazzjoni <l-m>għall-oħra</l-m> qatt ma xtaqu <l-m>l-bidla;</l-m> minkejja li, kif Maimouna <l-m>kienet ħarġet</l-m> biċ-ċar, <l-m>kien diffiċli</l-m> ħafna <l-m>tbiddel sistema</l-m> mibnija fuq <l-m>l-infrastruttura</l-m> kolonjali, <l-m>ir-rieda</l-m> għall-bidla xorta <l-m>kienet hemm</l-m>. Appuntu, ħatfitha Maimouna, <l-m>kienet għadha</l-m> qatt ma <l-m>saret rivoluzzjoni</l-m> ta’ veru <l-m>fil-Burkina</l-m>, u <l-m>lanqas Sankara</l-m> ma <l-m>kien xi</l-m> anġlu, avolja, ikkumparat <l-m>mal-kriżi</l-m> tal-lum, <l-m>kien wiegħed</l-m> xi ħaġa li <l-m>kien jistħoqqilha</l-m> li jissieltu għaliha. Josiane <l-m>ppruvat issegwi</l-m> d-dibattitu <l-m>s’hawnhekk</l-m>, imma ma <l-m>kinitx midħla</l-m> tal-fatti <l-m>tal-istorja</l-m> tal-Burkina, u ċertu <l-m>ċajt ta</l-m>’ <l-m>bejn Maimouna</l-m> u Nathalie beda jintilef. Kliemhom beda <l-m>joqmos bejn</l-m> il-platti; iddiskutew <l-m>il-futur</l-m> ta’ Gabrielle u <l-m>s-serje</l-m> li kienu <l-m>qed isegwu</l-m>. Maimouna <l-m>saret taf</l-m> li Josiane <l-m>kienet xufiera</l-m> tal-linja, u <l-m>ppruvat tistaqsiha</l-m> kemm tista’ fuq <l-m>ix-xogħol</l-m>, <l-m>x’kien</l-m> jinvolvi; Nathalie ssorprendiet ruħha b’<l-m>dan l-interess</l-m> kollu <l-m>fis-sigħat</l-m> u <l-m>l-ħlas</l-m> u <l-m>r-rotot</l-m>.</p>
<p>Kielu, imtlew, komplew jitħaddtu, u lagħqu <l-m>ż-żiffa</l-m> friska <l-m>tal-għabex</l-m> sajfi, vjola, <l-m>bl-irwejjaħ</l-m> tat-tadam mixwi u <l-m>tal-istefanotis</l-m> fi mnifsejhom, jagħrxu <l-m>l-ħsejjes</l-m> ta’ xi palju <l-m>jperper bil-mod</l-m> fuq banketta barra xi bieb, <l-m>tan-nies</l-m> jixorbu deħlin u ħerġin <l-m>mill-klabb</l-m>, u <l-m>d-daħq</l-m> ifur <l-m>mill-ħbieb</l-m> jaqsmu birra quddiem <l-m>il-ħanut</l-m> ta’ <l-m>Simon fid-dawl</l-m> jiżżerżaq <l-m>bil-mod</l-m> lejn <l-m>il-blu</l-m>.</p>
<p>Josiane ma <l-m>damitx wisq;</l-m> irringrazzjat <l-m>lil Nathalie</l-m> u <l-m>għad-darba</l-m> li <l-m>jmiss stednithom</l-m> għandha, <l-m>fid-dar</l-m> li <l-m>kienet taqsam</l-m> ma’ <l-m>tnejn oħra</l-m>, <l-m>ftit toroq</l-m> ’<l-m>il bogħod</l-m> minnhom. Maimouna <l-m>lestiet lil</l-m> Gabi <l-m>għas-sodda</l-m>, <l-m>remiet is-srievet</l-m> ħomor <l-m>tal-karti</l-m> u ħaslet <l-m>l-aħħar</l-m> ftit platti; Nathalie dejjem <l-m>kienet tnaddaf</l-m> waqt li <l-m>l-borom</l-m> itektku, u <l-m>ftit kien</l-m> għad <l-m>fadal x</l-m>’togħrok. </p>
<p>Nathalie, sadattant, għamlet għoqda f’borża sewda <l-m>taż-żibel</l-m> ħa toħroġha <l-m>bil-lest</l-m> qabel ma tara xi film u <l-m>tmur għajnha</l-m> biha, <l-m>l-aħjar</l-m> mod kif tispiċċa <l-m>l-ġimgħa</l-m>. Niżlet <l-m>it-taraġ</l-m> mudlam u ħarġet <l-m>fl-arja</l-m> friska tmellsilha <l-m>l-ġilda</l-m>. <l-m>Il-ħamiem</l-m> itir qalb <l-m>is-siġar</l-m> deher ħieles, <l-m>bil-ġwienaħ</l-m> jirriflettu <l-m>l-aħħar</l-m> raġġi <l-m>tax-xemx</l-m> wara <l-m>l-ftit</l-m> sħabiet imżewqa b’daqsxejn <l-m>aħdar u</l-m> blu. <l-m>Kull ponta</l-m> ta’ <l-m>kull sħaba</l-m> dehret ċara f’għajnejha. Ħalliet <l-m>il-borża</l-m> maġenb <l-m>il-bieb</l-m> u <l-m>kienet se</l-m> tidħol lura, meta semgħet <l-m>leħen ifaqqa</l-m>’<span class="pullsemi">,</span> “Ej.<span class="pullsemi">”</span></p>
<p><l-m>Daret u</l-m> lemħet pulizija jiżżattat <l-m>lejn l-għassa</l-m>, <l-m>bil-buz</l-m> oħxon itih <l-m>id-dehra</l-m> ta’ buffu, iħares <l-m>bil-wiċċ</l-m> ta’ <l-m>tifel żgħir</l-m>.</p>
<p>“The garbage, one <l-m>hour before</l-m> he <l-m>pass you</l-m> take <l-m>it out</l-m>. <l-m>Next time</l-m>. Issa leave it. OK?”</p>
<p>Nathalie <l-m>gemgmet xi</l-m> ħaġa u għalqet <l-m>il-bieb</l-m> minflok <l-m>tmur tħanxru</l-m>. Hu għadda maġenb <l-m>il-folla</l-m> tiddieħek quddiem <l-m>il-klabb</l-m> u baqa’ miexi. <l-m>Kienet imdorrija</l-m> b’<l-m>dawn l-inċidenti</l-m> u ma <l-m>kinux jaffettwawha</l-m> daqskemm kienu meta waslu <l-m>l-Ewropa</l-m>. Hi u Maimouna daħqu <l-m>tnejn dwar</l-m> il-biċċa <l-m>tax-xogħol</l-m>, immaġinaw <l-m>l-installazzjoni</l-m> ta’ <l-m>boroż taż-żibel</l-m> li setgħu jarmaw quddiem <l-m>l-għassa</l-m> l-għada, u <l-m>l-mument</l-m> għadda. Gabi <l-m>kienet rieqda</l-m> fis-sodda tagħha, mistoħbija wara purtiera <l-m>fil-kamra</l-m> t’ommha, <l-m>fir-riħa</l-m> ta’ njam taħraqlek imnifsejk. Nathalie <l-m>kienet se</l-m> titfa’ film, imma Maimouna <l-m>kienet leħqet</l-m> lestiet tazza te. Ħarġu <l-m>fil-gallarija</l-m> u poġġew maġenb <l-m>il-basket</l-m> tal-Lidl u <l-m>l-horse</l-m> tal-ħwejjeġ mitwi wara <l-m>t-tank</l-m> tal-gass. Sakemm dalam sew baqgħu jitkellmu, <l-m>bir-riħa</l-m> tal-imsiemer <l-m>tal-qronfol</l-m> iżżewwaqhom <l-m>bin-nifs</l-m> tas-sajf, sajf mistoħbi wara <l-m>d-dwal</l-m> baxxi u <l-m>l-fann</l-m> iperper warajhom, <l-m>ikattar id-daħq</l-m> imkebbeb <l-m><l-m>mat-triq</l-m> <span class="end-dot">.</span></l-m></p>
						</section>
					
				
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’<l-m>dan il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
				
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Ħsieb il-Ħamiema">
		
		
		
		<ul class="promo-list">
	
	
		

<li >
	<a class="promo novembru-2023 promo-poezija story-29" href="/leslie-vassallo-wirja/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: Wirja', 1]);">
		<header>
	<ul>
	
		<li class="header-label">Novembru 2023</li>
	
	
	</ul>
	
		<h1>
			Wirja
			
		</h1>
	
	
<h2>
	
	
		
		
			
				
					<span class="author">Leslie Vassallo</span>
</h2>

	
</header>

		<div class="body-text poetry">
			
				<p>Immorru, ukoll, minn labirint toroq,<br/>għal wirja ta’ pitturi, statwi — <br/>Qlugħ bojod f’ċpar ilwien jinbarmu;<br/>swaba’ mwieġ deħlin fuq xatt mitluq:<br/>U nofs dawra qaddisin martri<br/>b’qillet ġrajjiethom f’idejhom, f’ħarsithom.<br/>Mal-ħitan stqarrija safra trombi, platti, tnabar — <br/><br/>Minn fuq swar il-belt għajnejn għassiesa:<br/>Imma aħna ngħaddu maġenb għorof li jafuna,<br/>barumbara tiġġarraf tbarqam tifkira,<br/>ġieri jilwi mill-blat, loġġa tittawwal;<br/>għajn moħbija f’wied ħemda, palma f’dagħbien,<br/>razzett jidwi daħka mit-twieqi, qasab iħaxwex riħ.<br/>Żewġ nagħġiet joħorġu, iwieġbu għal leħinna.<br/></p>
			
		</div>
		
	</a>
</li>

	
		

<li >
	<a class="promo mejju-2023 promo-xihaga-ohra story-10" href="/italo-svevo-joe-gatt-it-tipjip/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: It-Tipjip', 2]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		<h1>
			It-Tipjip
			
		</h1>
	
	
<h2>
	
	
		<span class="author">Italo Svevo</span> <span class="translator">(tr Joe Gatt)</span>
	
</h2>

	
</header>

		<div class="body-text">
			
				<p>L-ewwel sigaretti li <l-m>pejjipt m</l-m>’għadekx issibhom <l-m>għall-bejgħ</l-m>. <l-m>Għall-ħabta</l-m> tal-1870 <l-m>l-Awstrija</l-m> kellhom <l-m>minn dawk</l-m> li kienu jinbiegħu f’kaxxa <l-m>tal-kartun</l-m> żgħira <l-m>bit-tikketta</l-m> tal-ajkla b’żewġt irjus. Ara: <l-m>madwar waħda</l-m> minn <l-m>dawn il-kaxxi</l-m> mill-ewwel jinġabru diversi persuni, kollha b’xi karatteristika <l-m>minn tagħhom</l-m> li hi biżżejjed <l-m>biex tfakkarni</l-m> x’jisimhom, imma <l-m>mhux tant</l-m> li nemozzjona ruħi b’<l-m>dan l-inkontru</l-m> bla ħsieb. Nipprova <l-m>nislet iżjed</l-m> u <l-m>mmur sal-pultruna:</l-m> il-persuni jgħosfru u posthom jeħduh koċċ buffi jiddieħqu bija. <l-m>Immur lura</l-m> mifxul <l-m>lejn il-mejda</l-m>.</p>
			
		</div>
		
	</a>
</li>

	
		

<li >
	<a class="promo settembru-2023 promo-esej story-20 is-episode" href="/omar-nshea-bur-mgħeż-1-ftit-qabel-dfint-l-ommi-mort-infittex-qabar/" onclick="_paq.push(['trackEvent', 'Promo', 'minn: Ħsieb il-Ħamiema', 'għal: Bur Mgħeż #1', 3]);">
		<header>
	<ul>
	
		<li class="header-label">Settembru 2023</li>
	
	
	</ul>
	
		<h1>
			Bur Mgħeż
			
				<span class="episode-number">#1</span>
			
		</h1>
	
	
<h2>
	
	
		
		
			
				
					<span class="author">Omar <l-m>N’Shea</l-m></span>
</h2>

	
		<h3 >
			
			Ftit <l-m>qabel dfint</l-m> ’<l-m>l ommi</l-m>, <l-m>mort infittex</l-m> qabar
		</h3>
	
</header>

		<div class="body-text">
			
				<p>Bur Mgħeż għeb <l-m>fil-baħħ</l-m>. Sparixxa. Kieku ma <l-m>kinux dawk</l-m> l-uħud li jsostnu li semgħu <l-m>lil missirijiethom</l-m> isemmuh, <l-m>kont taħseb</l-m> li ivvintah Napuljun Tagliaferro f’konġura ma’ Temi Zammit. Anki <l-m>l-isem</l-m> sparixxa, u sparixxiet <l-m>ukoll il-grammatika</l-m> tal-istat kostrutt tiegħu. Imma kif iġġibu lura <l-m>mill-mewt</l-m>? Kif toħorġu <l-m>minn qabru</l-m> stess? F’<l-m>dawn l-esejs</l-m> li ġejjin se nipprova nirkupra ’<l-m>l-Bur</l-m> Mgħeż <l-m>minn għejun</l-m> differenti. <l-m>Mill-memorja</l-m> tal-Imqabbin, <l-m>fejn mhuwiex</l-m> sit arkeoloġiku li kellu okkupazzjoni ristretta <l-m>għal perjodu</l-m> determinat, imma lokalità ta’ ħafna identitajiet u ismijiet; “ta’ <l-m>Bur Mgħeż</l-m>”<span class="pull">,</span> “<l-m>Tal-Isqof</l-m>”<span class="pull">,</span> “<l-m>Tan-Naxxari</l-m>”<span class="pull">,</span> “ta’ Ċetta Pizzi”<span class="pull">.</span> <l-m>Mill-arkivji</l-m> nazzjonali <l-m>fl-isptar</l-m> Santu Spirtu, <l-m>fejn sibt</l-m> l-ewwel konferma li la Tagliaferro u <l-m>lanqas Zammit</l-m> ma kienu <l-m>qed iħarrfu</l-m>. F’<l-m>dawn l-arkivji</l-m>, <l-m>Bur Mgħeż</l-m> jinqabad jissielet <l-m>bejn il-portafoll</l-m> ta’ proprjetajiet <l-m>tal-Isqof</l-m>, <l-m>il-but</l-m> tal-familja għonja u filantropika <l-m>Tan-Naxxari</l-m>, <l-m>il-kittieb</l-m> Alfons Maria Galea u protagonisti oħrajn li b’xi <l-m>mod jew</l-m> ieħor sabu <l-m>mod kif</l-m> idawru lira minnu.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [{"author":"Noah Fabri","storyId":"6","monthYear":"Mejju 2023","pageSlug":"noah-fabri-ħsieb-il-ħamiema","podcastLengthMinutes":46,"podcastNote":null,"reportingTitle":"Ħsieb il-Ħamiema","sequenceEpisodeNumber":null,"sequenceEpisodeTitle":null,"title":"Ħsieb il-Ħamiema","type":"Storja","url":"https://assets.pippa.io/shows/63ef6b4c3642ca00119bcf72/1687669833686-cbbbe5f5ee317f3ad5ebf39b960d913d.mp3"}] };
		author = "Noah Fabri" || null;
		collections = "" || null;
		monthYear = "mejju-2023" || null;
		podcastUrl = "https://assets.pippa.io/shows/63ef6b4c3642ca00119bcf72/1687669833686-cbbbe5f5ee317f3ad5ebf39b960d913d.mp3";
		reportingTitle = "Ħsieb il-Ħamiema" || null;
		sequenceEpisodeNumber = null;
		sequenceEpisodeTitle = null;
		storyId = "6" || null;
		storyType = "Storja" || null;
		pageTitle = "Ħsieb il-Ħamiema" || null;
		translator = null;
		wordcount = 6141 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="noah-fabri-ħsieb-il-ħamiema">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/noah-fabri-ħsieb-il-ħamiema.png" width="180" height="180" alt="QR code" /></div>
		<div id="url">https://aphroconfuso.mt/noah-fabri-ħsieb-il-ħamiema/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
