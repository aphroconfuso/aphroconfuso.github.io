<!doctype html>
<html lang="mt" translate="no">

	<head>
		<meta charset="utf-8">
		
	<title>Reċti tal-Kbar, Parties tat-Tfal ta’ Ryan Falzon · Aphroconfuso</title>
	<meta content="Nistgħu niftħu b’xena nsuqu minn fuq flyovers nofshom kompluti waqt li nqallbu l-Facebook weqfin fit-traffiku, ritratt wara l-ieħor ta’ Malta lura fil-passat, l-għelieqi, il-mogħoż jirgħu u jmeċilqu, it-tfal jilagħbu ħafjin, toroq vojta, il-bini żewġ sulari. Malta tikkuntenta lil min iħobb imur sal-Lidl għal offerti fażulli ta’ ħaxix imnawwar u gallettini skaduti, bil-karozza impurtata mill-Japan, jidgħi fit-traffic imma jikkonsla għax l-AC silġa u t-tank tad-diesel mimli full u waqt li jsuq pass ta’ nemla juża l-Bluetooth biex iċempel parlata m’ommu, hands free, bla riskju li jaqla’ ċitazzjoni mingħand warden għassa moħbi wara siġra, għax l-aħħar tax-xahar magħna. Lussu kbir.
" name="description">
	<meta property="og:image" content="/stampi/social_ryan1_c4f41812d1.jpg">
	
		<meta name="author" content="Ryan Falzon">
	
	
	
		<script src="/amplitude/amplitude.min.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Reċti tal-Kbar, Parties tat-Tfal ta’ Ryan Falzon">
	<meta name="twitter:description" content="Nistgħu niftħu b’xena nsuqu minn fuq flyovers nofshom kompluti waqt li nqallbu l-Facebook weqfin fit-traffiku, ritratt wara l-ieħor ta’ Malta lura fil-passat, l-għelieqi, il-mogħoż jirgħu u jmeċilqu, it-tfal jilagħbu ħafjin, toroq vojta, il-bini żewġ sulari. Malta tikkuntenta lil min iħobb imur sal-Lidl għal offerti fażulli ta’ ħaxix imnawwar u gallettini skaduti, bil-karozza impurtata mill-Japan, jidgħi fit-traffic imma jikkonsla għax l-AC silġa u t-tank tad-diesel mimli full u waqt li jsuq pass ta’ nemla juża l-Bluetooth biex iċempel parlata m’ommu, hands free, bla riskju li jaqla’ ċitazzjoni mingħand warden għassa moħbi wara siġra, għax l-aħħar tax-xahar magħna. Lussu kbir.
">
	<meta name="twitter:image" content="/stampi/social_ryan1_c4f41812d1.jpg">
	<meta name="twitter:image:alt" content="Ġugarell ta&#39; trakk f&#39;nofs għalqa.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/ryan-falzon-reċti-tal-kbar-parties-tat-tfal/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-12d61299.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content mejju-2023 storja story story-5">
		<header>
			
				<h4><a href="/mejju-2023/">Mejju 2023</a></h5>
				<h1>
					Reċti <l-m>tal-Kbar</l-m>, Parties <l-m>tat-Tfal</l-m>
					
				</h1>
				<h2>
					
						<a href="/ryan-falzon/">Ryan Falzon</a>
					
				</h2>
			
			
			
		</header>
		<div class="container">
			<section id="grid-max-panel-left-top">
				
				
				
			</section>
			<section id="grid-max-panel-right-top">
				
				
					<aside id="podcast-note">
						<figure id="audio">
							<div id="player">
								<div class="control-container">
									<button class="amplitude-play-pause" amplitude-main-play-pause="true" id="play-pause">
								</div>
								<div id="range">
									<input type="range" id="range-input" class="amplitude-song-slider" step=".1">
									<progress class="amplitude-song-played-progress" amplitude-main-song-played-progress="true" id="song-played-progress"></progress>
								</div>
								<div class="time-container">
										<span class="amplitude-current-minutes" amplitude-main-current-minutes="true"></span>:<span class="amplitude-current-seconds" amplitude-main-current-seconds="true"></span>/<span class="amplitude-duration-minutes" amplitude-main-duration-minutes="true"></span>:<span class="amplitude-duration-seconds" amplitude-main-duration-seconds="true"></span>
								</div>
							</div>
							<figcaption>
								
									<p>Ryan Falzon jaqra “Reċti <l-m>tal-Kbar</l-m>, Parties <l-m>tat-Tfal</l-m>”. Abbona <l-m><l-m>fil-</l-m><a href="/podcast/">podcast</a></l-m> biex tisma’ kulma nippubblikaw.</p>
								
								
							</figcaption>
						</figure>
					</aside>
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-K">K</span>elli</span> f’moħħi nagħmel daqsxejn ta’ proġett <l-m>is-sena</l-m> d-dieħla, ilni ma ntella’ xi ħaġa.</p>
<p>Tajjeb, bħalissa hemm <l-m>il-fondi</l-m> miftuħin, tista’ tittanta xortik tapplika. </p>
<p>Ta’ min ija, għalkemm <l-m>il-flus</l-m> mhux kollox, u saru proġetti <l-m>mill-aqwa</l-m> kważi <l-m>bix-xejn</l-m>. </p>
<p>Nippjanaw xi ħaġa malajr? </p>
<p>M’għandix aptit illum, pejjipt u qisni sikspenz xaħam ġo karta.</p>
<p>U le, noħduha chill u nħażżu xi ħaġa bejnietna. Dawwar ieħor ara. Jien kelli f’moħħi nagħmlu naqra ta’ reċta, play, performance, xi ħaġa hekk. </p>
<p>Ija, <l-m>x’ħa</l-m> nirreċtaw tgħid? </p>
<p>Nirreċtaw Malta.</p>
<p><l-m>It-titlu:</l-m> L-effetti <l-m>tal-ħolma</l-m> Muscatjana u <l-m>t-tessut</l-m> soċjo-politiku <l-m>tal-gżejjer</l-m> Maltin <l-m>fis-sena</l-m> 2023.</p>
<p>Int tista’ tkun President <l-m>tar-Repubblika</l-m> li, waqt li Malta barriera radam, diversions u tumbati b’binjiet imqammla tilgħin u niżlin, int iżżomm sieket, titkellem biss meta jkun propost żvilupp mostruż ieħor, din <l-m>id-darba</l-m> fit-triq tiegħek, maġenb <l-m>id-dar</l-m> tiegħek, imiss ma’ sormok.</p>
<p>U jien, min ħa nkun?</p>
<p>Int agħmilha ta’ membru <l-m>tal-Moviment</l-m> Graffitti li, flok qgħadt tixxaħxaħ <l-m>Sant’Anton</l-m> tilgħab ta’ Adam u Eva tippassiġġa <l-m>fil-Ġnien</l-m> tal-Eden, mort Kemmuna filgħodu kmieni titfa’ <l-m>d-deckchairs</l-m> il-baħar u taħtaf lura <l-m>l-ispazju</l-m> pubbliku. Għal <l-m>dil-parti</l-m> naħsbu <l-m>għall-fondi</l-m> biex inġibu kor professjonali jintona kantaliena Gregorjana “Ħalluhom jaqalgħu lira” <l-m>mill-bidu</l-m> sal-aħħar <l-m>tar-reċta</l-m>. </p>
<p>Kulħadd irid jaqla’ lira.</p>
<p><l-m>Tal-grocer</l-m> jagħtik pakkett ilma ma’ xirja ta’ mitt ewro u jagħmillek timbru logo <l-m>tal-ħanut</l-m>, punt ma’ kull għaxar ewro li tonfoq. Iżjed kemm tonfoq iżjed tieħu punti ħa timla <l-m>l-kartuna</l-m> u tieħu wieħed sapun <l-m>tal-platti</l-m>, riħa agħżel int, f’idejk, <l-m>għall-gosti</l-m> tiegħek. <l-m>L-estate</l-m> agent iwikkilek kaxxa <l-m>tal-bricks</l-m> bis-servizzi mgħoddija ħażin, investiment b’veduta <l-m>t’għalqa</l-m> mmarkata <l-m>għall-bini</l-m>, blokka kwieta ta’ tnax kollox. Min bena ħa jżomm <l-m>il-penthouse</l-m> imma toqgħodx tiffittah, f’każ ta’ ħsara jew diżgwid, hemm inqabbdu maniġer <l-m>tal-blokka</l-m>, jiġi minni u jkellmu hu, ħalli <l-m>l-affarijiet</l-m> isiru b’serjetà. Tista’ wkoll tiffranka xi ħaġa tixtri minn fuq <l-m>il-pjanta</l-m>, <l-m>il-bennej</l-m> jaf nutar jagħlaq għajn waħda u avukat jagħlaq oħra. <l-m>Il-branding</l-m> agency ibellagħhielek li jagħmillek website tant tajba li tidher <l-m>l-ewwel</l-m> fil-lista fuq Google, u titfaċċa fuq kull rokna mbiegħda u mudlama <l-m>tal-internet</l-m>. <l-m>L-interior</l-m> designer li jidher fuq <l-m>it-televixin</l-m> bilqiegħda fuq pultruna sieq fuq sieq ifakkrek b’ton solenni li <l-m>s-salott</l-m> li tuża f’okkażjonijiet speċjali qdiem u ta’ min jaqla’ <l-m>l-kamra</l-m> mill-qiegħ la qegħdin <l-m>fiż-żifna</l-m>, nagħmlu fireplace <l-m>tal-ġebla</l-m> Maltija <l-m>bil-lavur</l-m> fil-kantuniera u niftħu tieqa żgħira tagħti <l-m>għall-kċina</l-m>. Lussu tgħaddi <l-m>l-ikel</l-m> b’kumdità meta jkollok <l-m>il-mistednin</l-m>. <l-m>L-irkantatur</l-m> jiffittak li hu imperattiv ikollok biċċa xogħol ta’ kull artist Malti modern, tiswa kemm tiswa, jekk trid <l-m>l-istima</l-m> ta’ kollezzjonist serju. Artisti <l-m>tas-seklu</l-m> l-ieħor eh, Gabriel Caruana, Antoine Camilleri, Esprit Barthet, dawk. Ta’ issa, <l-m>it-tajbin</l-m>, mur <l-m>l-istudio</l-m>, ġib ruħek ta’ pastaż, waqqgħalhom <l-m>il-prezz</l-m>, tqammel għal ħamsin ewro, u meta jibdew jiżmagaw u jbulu taħthom jew ikunu taħt <l-m>it-trab</l-m>, bigħ <l-m>bil-għoli</l-m>. </p>
<p>Ma jogħġbunix dawn <l-m>ir-rwoli</l-m>. </p>
<p>Mela — </p>
<p>Int irreċta xiħa verġni qatt ma missha raġel, pro-life b’kartellun ta’ embrijun u xemgħa f’idek quddiem <l-m>il-parlament</l-m>. Int chef, <l-m>ir-restorant</l-m> tiegħek, tikkummenta Malta <l-m>tal-Maltin</l-m> u tisloħ <l-m>lill-ħaddiema</l-m> barranin. Int oqgħod poġġi <l-m>l-fjuri</l-m> u <l-m>x-xemgħat</l-m> u <l-m>r-ritratti</l-m> fuq <l-m>il-monument</l-m> ta’ Daphne. U int, beritta mdeffsa f’rasek, kull tant ħin xkupa kollox <l-m>fil-karretta</l-m>. Int, tbigħ <l-m>il-karozzi</l-m> second hand <l-m>bir-Rolex</l-m> mal-polz, issaqsi <l-m>lill-klijenti</l-m> jridux turbo ġo mneħirhom, ħamsin ewro top <l-m>il-full</l-m>. Int, ilbes ta’ Baħħu Gazzu u kull tant ħin ħanxar, jaħliiii! Hekk, <l-m>għall-gost</l-m>. </p>
<p><l-m>X’jaħli</l-m> imma? </p>
<p>Imbagħad ngħidlek f’widnejk. </p>
<p>U jekk xi ħadd isaqsini, <l-m>x’ngħidlu</l-m>?</p>
<p>Għidlu li kulħadd jaħli. Anki <l-m>l-Perit</l-m> Mintoff kienu jgħidu li jaħli. Int ħaddiem <l-m>bil-bawżer</l-m> ma’ sieħbek, issuqu nemla ssaqqu <l-m>r-roundabouts</l-m> fis-sebgħa u nofs ta’ filgħodu titkellmu fuq <l-m>il-ħamiem</l-m> u <l-m>n-nisa</l-m> sbieħ ta’ <em>Sajf Ma’ Gaffiero</em> Productions. Int Indjan tqassam <l-m>l-ikel</l-m> bil-mutur isserrep <l-m>mal-karozzi</l-m>, attent li ma jiksħux <l-m>l-erba</l-m>’ ċipsiet li qed iġġorr wara dahrek għax tispiċċa tħallas kollox int, u jaf titlef xogħlok ukoll. Int miżżewġa, kuntenta biss meta tbarri. Int uffiċjal ta’ Transport Malta jissara jagħmel xogħlu sew f’babilonja ta’ toroq magħluqin u tabelli maqlubin. Intom ilagħbuha ta’ grupp adulti koppji jew single tixtru <l-m>s-CBD</l-m> u <l-m>l-vape</l-m> tal-flavour, idduqu <l-m>t-togħmiet</l-m> kollha. <l-m>Tal-ħanut</l-m> iħalltilkom <l-m>il-livell</l-m> tan-nikotina u extra strong flavour <l-m>tat-tuffieħ</l-m> kif tħobbuh intom, oqogħdu ilagħbu hekk, daħħnu, ħudu pjaċir u ħallih ħa jonfoħ, kuġin.</p>
<p>Min jaf kieku hawn nirreferensjaw ’<l-m>il-Midnight</l-m> Express, meta kienu jaqbduk b’biċca blokka <l-m>tal-Għarab</l-m>, ħażina pesti, u jagħmlu reċta sħiħa waqt roadblock, passiġġati <l-m>fil-qrati</l-m> u multa żgħira?</p>
<p>Inżabbu. Tirfisx kallijiet. </p>
<p>Imma tinsiex, Midnight Express inħadem Malta u jekk nirreferu għalih bħala kuntest kulturali <l-m>fl-applikazzjoni</l-m> tal-fondi, jaf nakkwistaw punt. </p>
<p>Għandek punt. </p>
<p><l-m>Is-suġġett:</l-m> Malta.</p>
<p>Għala fuq Malta <l-m>r-reċta</l-m>? Għajejna nisimgħu fuq <l-m>dil-qaħba</l-m> Malta. </p>
<p><l-m>Id-dinja</l-m> hi Malta, Malta hija <l-m>d-dinja</l-m>.</p>
<p>Jekk <l-m>is-suġġett</l-m> ikun Malta, jgħinna nġibu <l-m>l-fondi</l-m>. <l-m>Ir-reċta</l-m> taqa’ taħt enrichment <l-m>tax-xena</l-m> artistika Maltija, produzzjoni teatrali <l-m>għall-komunità</l-m>, ko-mu-ni-tà, fhimt? Żvilupp <l-m>tat-talent</l-m> lokali, investiment <l-m>fil-ġenerazzjonijiet</l-m>, imħallsin <l-m>bl-exposure</l-m> u <l-m>l-ħolm</l-m> simplistiku. <l-m>Il-viżjoni</l-m> idillika li ta’ barra qed jistennew lilna, u aħna tajbin u uniċi <l-m>għall-fatt</l-m> li aħna Maltin <l-m>bl-identità</l-m> kumplessa eżotika tagħna. Ħallihom ħalli jiggustawna u jagħmlulna żiżi fuq rasna. </p>
<p>Mhux faċli tikteb fuq Malta. M’għadux faċli tikteb fuq Malta, jekk qatt kien. Faċli tpinġi ’l Malta tribujiet, <l-m>il-blu</l-m> professjonisti, <l-m>il-ħomor</l-m> bl-ispanner f’idhom u <l-m>l-boilersuit</l-m> żejtnija, Maltin kontra Għawdxin, <l-m>tan-North</l-m> u <l-m>tas-South</l-m>, <l-m>tal-Belt</l-m>, <l-m>tal-Kottonera</l-m>, <l-m>iż-Żwieten</l-m>, ta’ wara <l-m>l-mina</l-m>. Faċli <l-m>l-antieroj</l-m> ħalliem iħobb lil Malta kif jaf hu, iħambaq <l-m>l-ideat</l-m> irħas tiegħu ta’ nibnu pont imsaddad bejn <l-m>iż-żewġ</l-m> gżejjer b’waqfa Kemmuna, inħallsu <l-m>lin-nisa</l-m> jikkuntentaw ikabbru <l-m>ż-żejżiet</l-m> ħalli nkunu ferħanin u kulħadd iċarrat ħalqu. Faċli <l-m>l-viżjoni</l-m> infurmata ta’ soċjetà magħquda qaqoċċa <l-m>bis-saħħa</l-m> ta’ xena artistika impenjata u inklussiva. Viżjoni ppożizzjonata <l-m>bir-riħ</l-m> impoppa, <l-m>il-qlugħ</l-m> bl-emblema miftuħin pagun, <l-m>il-boxxla</l-m> ssettjata direzzjoni fondi pubbliċi, lagħqiżmu u paroli fieragħ. Faċli <l-m>l-viżjoni</l-m> ta’ Malta bħala <l-m>l-aħħar</l-m> stadju qabel apokalissi stil Nostradamus, fejn barra kollox jaħdem arloġġ u Malta erezzjoni disfunzjonali waħda.</p>
<p>Żmien <l-m>il-firda</l-m> spiċċa. Illum Malta magħquda taħt <l-m>il-kappa</l-m> tal-flus. <l-m>Id-distinzjoni</l-m> spiċċat. Malta post fejn titfa’ <l-m>l-flus</l-m> fil-karus. Karus minn dawk <l-m>il-ħomor</l-m>, <l-m>tal-fuħħar</l-m>, li ddeffislu u trosslu <l-m>ż-żgħar</l-m> u <l-m>l-kbar</l-m>, sakemm jimtela u tkissru biex tgħodd iċ-ċenteżmi u tillixxa <l-m>l-karti</l-m> tal-ħamsin. Tmur tiddepożitahom <l-m>il-bank</l-m> u <l-m>fit-triq</l-m> lura tippjana li tgħaddi għand Kelina biex tixtri karus ġdid, qabel tiftakar li Kelina żarmat u flokha hemm Convenience ieħor.</p>
<p>Malta kuntenti ma nirbħux, basta nieħdu sehem u nieħdu pjaċir u nesponu ruħna u ndaħħlu xi ħaġa <l-m>fil-but</l-m>. </p>
<p>Min jonfoq u min irekken. </p>
<p>Min jaqla’ u min jirkeb. </p>
<p>Min iħallas minn imnieħru u min itajjarhom. </p>
<p>Malta gżira ta’ ħin mejjet. Malta taħlilek ħinek.</p>
<p>Malta ma tistħix minn Alla li ħalaqha. Malta twiegħdek u ma twettaqx.</p>
<p>Malta post fejn trid titgħallem li ’l min jaħralek f’idek ma taħsibhiex darbtejn iċċappashulu ma’ wiċċu, b’vendikazzjoni.</p>
<p>Malta ma tistax toħlom.</p>
<p><l-m>Il-ħolm</l-m> imut meta timxi <l-m>mal-liġi</l-m>, tagħmel kollox <l-m>mal-pjani</l-m>, tħallas <l-m>il-miżati</l-m> u <l-m>l-multi</l-m> u <l-m>r-regolamenti</l-m> kollha, imbagħad tinduna li ta’ maġenbek ma ħallas xejn u mar aħjar minnek għax tawh żewġ sulari żejda.</p>
<p><l-m>Il-ħolm</l-m> imut meta żżur <l-m>l-aħħar</l-m> proġett ta’ tisbiħ u tinduna li proġett ħadrani jfisser radam, siġar nani, green walls, pajpijiet ħoxnin <l-m>tad-dripp</l-m>, erba’ bankijiet skomdi u rħama kbira b’isem <l-m>il-ministru</l-m> u <l-m>s-sindku</l-m> u <l-m>l-viċi</l-m> u <l-m>l-voluntiera</l-m>.</p>
<p><l-m>Il-ħolm</l-m> imut meta tara <l-m>r-riklami</l-m> tal-gaming magħmula minn preżentaturi li jimlew <l-m>il-programmi</l-m> b’mistednin iwissu kontra kull tip ta’ vizzji u abbużi.</p>
<p>Malta rokna fejn ma’ min ilek tinnegozja żmien jaħxik għax issa ħuh ħaġa waħda <l-m>mal-ministru</l-m> u għandu <l-m>l-power</l-m>. </p>
<p>Malta ddaħħlek fi xkora.</p>
<p>Malta post fejn <l-m>il-ħuta</l-m> minn rasha tinten.</p>
<p>Malta forma ta’ ħuta, mela <l-m>l-logo</l-m> tal-proġett nagħmluh ħuta lampuka <l-m>bħat-10c</l-m> l-antika għal naqra nostalġija u punti massimi <l-m>fl-applikazzjoni</l-m>.</p>
<p>Buli int, ġewwa <l-m>x-xilep</l-m>!</p>
<p><l-m>Is-sett:</l-m> is-sett faċli u ma jiswiniex flus. Kemm narmaw scaffolding u erba’ fallakki nkallati biċ-ċarċir ta’ konkos u tikħil. Nistgħu norbtu żewġ bozoz inemnmu <l-m>bil-fildiferru</l-m> ppuntat maqtugħ <l-m>bl-addoċċ</l-m>. </p>
<p>U le, wisq ovvju. <l-m>Is-sett</l-m> irid juri xi ħaġa oħra. </p>
<p>Washroom glorifikata bħala penthouse, veduta ta’ ħwejjeġ minxurin, appoġġi bojod, bjut ġonna <l-m>bil-pjanti</l-m> jibku bewla ilma u xi erjal <l-m>tat-televixin</l-m> imqadded. Loki f’każin bi xkaffa mera mwaħħla f’kantuniera. Flat <l-m>tal-gvern</l-m> miżbugħ magnolia f’kuritur imħallat familji onesti u oħrajn mhumiex. Booth privat fi strip club ġeneriku Paceville, fejn żeffiena minn kull rokna <l-m>tal-globu</l-m>, ħaddiema <l-m>tal-bar</l-m> u bouncers bla liċenzja kollha konfoffa, ħadma waħda kif ħa jisirqu ’l xi barrani jfittex nejka tajba <l-m>fl-aħħar</l-m> lejl vaganza. Ġnien pubbliku mudlam <l-m>bil-bozoz</l-m> maqtugħin, tabelli vvandalizzati u tankijiet imfawrin ħara <l-m>tal-klieb</l-m>. Bar <l-m>tal-ħaddiema</l-m> mżejjen <l-m>bit-tifkiriet</l-m> ta’ Isard du Pont, trakkijiet imberflin, boxers <l-m>bl-ingwanti</l-m> lesti <l-m>għall-ġlied</l-m> u pitbulls b’widnejhom imqasqsin. Sala kkundannata <l-m>bix-xibka</l-m> tas-saqaf skeletru <l-m>fl-Isptar</l-m> Monte Carmeli, kulħadd ħallata ballata, xjuħ abbandunati, xorb u logħob, drogi u kundizzjonijiet. Kamra mwarrba <l-m>fil-kwartieri</l-m> tal-Partit, fejn jiltaqa’ min irid jinnegozja <l-m>l-faħam</l-m> miblul. Bank trankwill <l-m>il-pjazza</l-m> tar-raħal, <l-m>bħad-diska</l-m> ta’ Enzo Gusman. <l-m>It-teatru</l-m> ta’ Piano, basta mhux <l-m>fix-xitwa</l-m>, għax ikollna nġibu sponsor <l-m>tal-inċirati</l-m> u <l-m>l-umbrelel</l-m>.</p>
<p>Naħseb li għandna nkunu ambizzjużi u nħarsu lejn <l-m>il-Fosos</l-m> tal-Furjana. Open air. </p>
<p>Wisq. Imqar <l-m>l-Istitut</l-m> Kattoliku. Jekk insibu, xi bini mitluq u nlibbsuh naqra dawl atmosferiku. Naħseb jaqblilna iżjed <l-m>għall-iskop</l-m> tagħna.</p>
<p>Qbilna. Innovative use of space that should enrich the accessibility and perception of the cultural scene.</p>
<p><l-m>Il-mużika:</l-m> x’mużika ħa ndoqqu?</p>
<p>Naħseb <l-m>l-aqwa</l-m> għażla <l-m>għall-punti</l-m> massimi hi xi ħadd għadu jibda, u mhux <l-m>is-soltu</l-m> Chiara, Tenisha, Ira — dik għadha tkanta? — jew <l-m>il-kor</l-m> ta’ Phyllisienne Brincat. Xi ħadd iħarbex wara <l-m>d-decks</l-m> inġibu, xi waħda ċċenċel <l-m>il-kitarra</l-m>, xi wieħed jirriċikla <l-m>l-lirika</l-m> fuq <l-m>l-emozzjonijiet</l-m> imqallba <l-m>tal-ħajja</l-m>, basta din tkun <l-m>l-ewwel</l-m> dehra pubblika wara ftit videos ta’ suċċess limitat imxandrin live <l-m>mill-kamra</l-m> tas-sodda, ħwejjeġ imqallbin u qliezet ta’ taħt imferrxin. </p>
<p><l-m>L-azzjoni:</l-m> x’inhi <l-m>l-azzjoni</l-m> f’din <l-m>ir-reċta</l-m>? </p>
<p>Mhux wisq. Ser jiġri ħafna, imma <l-m>fl-istess</l-m> ħin, ma jiġri xejn ta’ sustanza. Nistgħu niftħu b’xena nsuqu minn fuq flyovers nofshom kompluti waqt li nqallbu <l-m>l-Facebook</l-m> weqfin <l-m>fit-traffiku</l-m>, ritratt wara <l-m>l-ieħor</l-m> ta’ Malta lura <l-m>fil-passat</l-m>, <l-m>l-għelieqi</l-m>, <l-m>il-mogħoż</l-m> jirgħu u jmeċilqu, <l-m>it-tfal</l-m> jilagħbu ħafjin, toroq vojta, <l-m>il-bini</l-m> żewġ sulari. Malta tikkuntenta lil min iħobb imur <l-m>sal-Lidl</l-m> għal offerti fażulli ta’ ħaxix imnawwar u gallettini skaduti, <l-m>bil-karozza</l-m> impurtata <l-m>mill-Japan</l-m>, jidgħi <l-m>fit-traffic</l-m> imma jikkonsla għax <l-m>l-AC</l-m> silġa u <l-m>t-tank</l-m> tad-diesel mimli full u waqt li jsuq pass ta’ nemla juża <l-m>l-Bluetooth</l-m> biex iċempel parlata m’ommu, hands free, bla riskju li jaqla’ ċitazzjoni mingħand warden għassa moħbi wara siġra, għax <l-m>l-aħħar</l-m> tax-xahar magħna. Lussu kbir. Malta lussu għal min moħħu ma jwassalx li <l-m>l-ħin</l-m> moħli <l-m>fit-traffiku</l-m>, <l-m>fil-karozza</l-m>, ġej jew sejjer <l-m>ix-xogħol</l-m>, mhux imħallas għalih. Maqbud f’serbut għax <l-m>il-flyover</l-m> ma solvietx wisq u <l-m>l-oħra</l-m> suppost tlestiet sena ilu, imma sabu katakombi u b’rispett <l-m>tar-residenti</l-m> ma ħadmux billejl u <l-m>l-maltemp</l-m> għamel ħerba u <l-m>l-materjal</l-m> skars. Jekk hawn se nagħmlu projection ta’ xi ritratti <l-m>tal-ħerba</l-m>, ara li ngħattulu kunjomu ’<l-m>l-kuntrattur</l-m>.</p>

<p>Xena ta’ artisan market kulħadd ipejjipha homegrown, jonfoħ <l-m>id-duħħan</l-m> itajjar <l-m>il-positive</l-m> vibes, ibigħ <l-m>il-ġizirajjen</l-m> importati <l-m>mill-Indja</l-m> bl-ixkejjer u msielet fildiferru b’ħaġra falza taparsi prodotti lokali magħmulin b’ħafna mħabba ġejja <l-m>mill-qalb</l-m> safja. Wara nassistu għal session yoga <l-m>bil-qliezet</l-m> issikkatti żżejjed u rġiel b’leħja twila, għajnejhom magħluqin, bilqiegħda, riġlejhom imsallbin, itambru fuq strumenti primittivi. </p>

<p>Xena minnhom tkun kju ta’ nies quddiem <l-m>il-magna</l-m> tal-fliexken. Xiħ jissarra jdeffes landa kbira <l-m>tat-tlaħliħ</l-m> tal-ħwejjeġ għax hekk sema’ fuq <l-m>ir-radju</l-m> u int tindaħalx għax jien nafhom <l-m>l-affarijiet</l-m> tiegħi, sakemm <l-m>il-magna</l-m> tiżboxxla, tintefa u kulħadd idawwar denbu jkaxkar xkora fliexken jistennew li jiġu msarrfa ftit ċenteżmi. <l-m>Il-magna</l-m> tagħmel ħsejjes indimunjati waqt li <l-m>x-xiħ</l-m> jissara magħha, qisu ġej <l-m>it-terremot</l-m> tal-apokalissi dritt minn qiegħ <l-m>il-baħar</l-m>.</p>

<p>Xena fejn grupp żgħir ta’ voluntieri f’kappella minsija minn Alla jagħmlu raffle hamper u jirbħuh huma stess, għax ħadd iżjed ma xtara biljett. Hawn <l-m>id-dawl</l-m> ikun aħmar dirett fuq <l-m>il-pakkett</l-m> rigal u <l-m>l-atturi</l-m> jġibu ruħhom semibalali. </p>

<p>Xena logħba futbol <l-m>tat-tfal</l-m>, missier perpetwalment iddispjaċut, iħabbat <l-m>mal-fence</l-m> indannat, jixxuttja <l-m>s-seats</l-m> għax <l-m>il-kowċ</l-m> tal-Under 12 preferenzi, u ’l ibnu jilagħbu għaxar minuti kollox. Iċ-ċekċik <l-m>tal-ħadid</l-m> ikun itarrax, ħalli joħroġ <l-m>id-disprament</l-m>. </p>

<p>Xena ta’ erba’ attivisti jaħarqu gaffa u jisprennjaw <l-m>l-anarkija</l-m> mal-mobile toilets f’isem <l-m>ir-rivoluzzjoni</l-m> u <l-m>l-avventura</l-m>. </p>

<p>Xena oħra tkun ta’ koppji siekta jieklu Marsaxlokk <l-m>fil-weekend</l-m>, <l-m>il-Ħadd</l-m> f’nofsinhar, imeximxu <l-m>l-ħut</l-m> attenti <l-m>għax-xewk</l-m>, naħa baħar imdardar, naħa karozzi jħokku <l-m>man-nies</l-m>, warajhom <l-m>il-monti</l-m>, quddiemhom luzzu jinxef minn passata ħoxna verniċ <l-m>tal-Hempel</l-m>. <l-m>Id-dawl</l-m> minn wara jgħammex <l-m>lill-udjenza</l-m>, jimita <l-m>x-xemx</l-m> Mediterranja. Multisensory experience. </p>

<p>Xena ta’ gabbana tokkupa nofs ġnien pubbliku, fejn wieħed jgħajjat biex iżidlu ċipps bla melħ <l-m>mal-ħobża</l-m>, <l-m>l-ieħor</l-m> jingħi għal te vojt, oħra tordna bezzun mhux ftira kunservafażola<wbr>baslaperżutbajda<wbr>salamiblatadam, u ieħor f’rokna jilgħab <l-m>in-numri</l-m> fuq <l-m>l-idejn</l-m>. </p>

<p>Nistgħu nqajmu naqra eċitament u nagħmlu xena għawma nudista f’bajja mwarrba. </p>

<p>Jew xena fejn tfajla tmur dates ma’ ġuvintur differenti <l-m>mit-Tinder</l-m> u ssib li wieħed sekond kuġin, <l-m>l-ieħor</l-m> in-neputi <l-m>tal-ġar</l-m> il-ġdid, <l-m>l-ieħor</l-m> l-eks ta’ kollega, ieħor insietu <l-m>mill-Junior</l-m> College u hu ma nsieha qatt, ieħor isewwu għand <l-m>l-istess</l-m> mekkanik, u biex ma tiġġieled ma’ ħadd, taħxihom kollha kemm huma, kif iħobbu huma. </p>

<p>Ġuvni bidwi trankwill fuq xogħlu, f’għalqa kannabis imdawra qasab taparsi jkabbar <l-m>il-ħaxix</l-m> tal-borma. Hawn, <l-m>l-użu</l-m> tal-ismoke machine jrid ikun eċċessiv, biex ma ninsewx ninkluduh <l-m>fl-ispejjeż</l-m> proposti.</p>

<p>Provi ta’ reċta <l-m>għall-Ġimgħa</l-m> l-Kbira wara <l-m>x-xogħol</l-m>, fejn jinqala’ argument kbir dwar <l-m>in-natura</l-m> tar-relazzjoni bejn Sidna Ġesù Kristu u <l-m>l-figura</l-m> tal-Veronika. </p>

<p>Ikla fniek <l-m>l-Imġarr</l-m> jew <l-m>il-Baħrija</l-m>, politikanti jagħtu <l-m>bil-minkeb</l-m>, imeċilqu <l-m>d-dejf</l-m> u jieħdu selfies imbissma <l-m>mal-familja</l-m> u <l-m>l-kanvażers</l-m>, <l-m>il-Ħadd</l-m> it-tajjeb ħbieb, inkomplu naħdmu, imma llum noħduha vaganza nonoraw <l-m>it-tradizzjonijiet</l-m> Maltin, għax biċċa laħam bħal din ma ssibha mkien ħlief <l-m>fil-ġenna</l-m> tal-art li hi Malta.</p>

<p>Ċorma żgħażagħ u mhumiex joqomsu għalenija fuq <l-m>l-imwejjed</l-m> f’after party ta’ ħanut <l-m>bil-bieb</l-m> magħluq u mużika ddamdam.</p>

<p>Nagħmlu biċċa fuq li taparsi kulħadd jitlaq minn Malta u tispiċċa gżira deżerta?</p>

<p>Le, wisq <l-m>tad-dwejjaq</l-m> naħseb f’hekk. Mhux kulħadd jitlaq. Jitlaq biss min jixba’ <l-m>mill-kazzati</l-m> jgħawru <l-m>fil-laħam</l-m> il-ħaj, <l-m>bit-tama</l-m> li, <l-m>għall-inqas</l-m>, <l-m>il-ħaxi</l-m> jkun distakk biżżejjed li ma tarahx ma’ kull kantuniera, f’kull min mingħalih laħaq. Min qed isaltan <l-m>ġor-renju</l-m> inċestwuż hawn jibqa’<span class="pullsemi">,</span> jaħxi u jbambal u jkattar u joktor. </p>

<p><l-m>L-intervall:</l-m> fl-intervall nuru clips satiriċi. </p>

<p>Video qasir ta’ kantant ġeneriku Malti jdoqq “Xemx” u “Sweet Caroline” fuq ajruplan sejjer missjoni <l-m>l-Kenya</l-m> bi grupp voluntieri, idoqqilhom ħalli jferraħhom, u raġel fuq wara jsodd widnejh. Video qasir #tbt ta’ street party minn <l-m>tal-Covid</l-m> idoqqu “Xemx” u “Sweet Caroline”<span class="pull">,</span> ixejru <l-m>mill-gallarijiet</l-m> u jċapċpu <l-m>lin-nurses</l-m> waqt li jgħaddu <l-m>l-ikel</l-m> minn gallarija għal oħra.</p>
<p>Video qasir ta’ merħla waqt tieġ iwerżqu “Xemx” u “Sweet Caroline”<span class="pull">,</span> u xi ħadd jiżloq. Video qasir ta’ ċelebrazzjoni ta’ rebħa <l-m>tal-kampjonat</l-m> tal-futbol, jgħollu <l-m>t-tazza</l-m>, iħanxru “Xemx” u “Sweet Caroline”<span class="pull">,</span> wieħed jolqot <l-m>lill-ieħor</l-m>, u jaqbdu jagħtu. Video qasir ta’ attività <l-m>tal-massa</l-m> fuq <l-m>il-Fosos</l-m>, singalong “Xemx” u “Sweet Caroline” touching me touching you, jaqbdilha sormha u ttihielu ġo wiċċu qabel joffrilha linja u jirranġaw kollox, marsusin <l-m>fil-mobile</l-m> toilet imġiddem pesti. Video ta’ tlett irġiel <l-m>fl-2023</l-m> lebsin <l-m>tas-Slaten</l-m> Maġi u kif jaslu <l-m>l-pjazza</l-m> biż-żwiemel, għal ftit briju, idoqqu “Xemx” u “Sweet Caroline”<span class="pull">.</span> <l-m>Maż-żeglig</l-m>, wieħed jispiċċa bla turban u żiemel minnhom jiftaħ bexxiexa f’nofs <l-m>il-folla</l-m>. Tidħol tixtri tibdila u tisma’ “Xemx” u “Sweet Caroline”<span class="pull">.</span> Wara, <l-m>it-Travellers</l-m> b’dak <l-m>l-aċċent</l-m> Għawdxi Amerikan, u xi ħadd isabbat <l-m>il-ħwejjeġ</l-m> bl-ispalliera b’kollox <l-m>ġol-hangers</l-m> għax xeba’ jisma’ <l-m>l-istess</l-m> u jitlaq ’il barra, qalbu mgħarrqa dagħa. </p>

<p>Tajjeb li <l-m>l-arti</l-m> mhux dejjem serja u noħolqu lok fejn kultant nidħqu tnejn, għala le? </p>
<p>Dan <l-m>il-kunċett</l-m> inniżżluh <l-m>fl-applikazzjoni</l-m>. Noħolqu ftit ironija billi nitolbu <l-m>l-udjenza</l-m> jieħdu video jkantaw “Xemx” u “Sweet Caroline” f’sitwazzjonijiet assurdi, biċ-ċans li jirbħu tnejn kafè u biċċtejn arti valur ta’ mitt ewro. Daqsxejn outreach.</p>

<p><l-m>Il-kostumi:</l-m> awtentiċi miċ-Centro Moda jew xi kazz ta’ teleshopping ieħor. Ħwejjeġ vintage u <l-m>mill-bazaar</l-m> kif moda, imbagħad nerġgħu nbigħuhom. Ħwejjeġ esklussivi lussużi, imqar <l-m>għall-preżentaturi</l-m> tas-serata. Niddubbaw sponsor minn xi designer Malti li jdeffes <l-m>is-salib</l-m> ta’ Malta jew xi Widnet <l-m>il-Baħar</l-m> fuq kull but u għonq, ma jmurx ninsew li aħna Maltin kburin. Ma jmurx <l-m>il-barranin</l-m> jiġġudikaw fuq <l-m>il-prodott</l-m> innifsu u jinsew li Malta gżira żgħira żvantaġġata; tħassarna daħħalna ħallasna ħu ħsiebna. Nikkollaboraw <l-m>mal-istudenti</l-m> creatives <l-m>tal-MCAST</l-m>, joħorġu b’xi ħaġa innovattiva huma, basta rħisa, inkella toħroġ minn buthom. Naħdmu ma’ xi kumpanija <l-m>tal-karnival</l-m> u mmorru fuq <l-m>il-grottesk</l-m>. <l-m>L-atturi</l-m> jużaw <l-m>il-ħwejjeġ</l-m> tagħhom ta’ kuljum, u neħilsu ħafif.</p>

<p>Tajjeb wisq. <l-m>Tal-aħħar</l-m>, meta <l-m>d-dati</l-m> tar-reċta, ħalli nibbukkja <l-m>l-leave</l-m> mix-xogħol? </p>
<p>Nibgħatlek <l-m>id-dati</l-m> eżatt meta nagħlaq u nissottometti <l-m>l-applikazzjoni</l-m>. </p>

<p></p>

<p>Bilħaqq, ’qas għedtlek. Mhux ħa nagħmluha <l-m>r-reċta</l-m>.</p>
<p>Eh le? Għala le?</p>
<p>Għax ma tawniex <l-m>fondi <span class="end-dot">.</span></l-m></p>
						</section>
					
				
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fl-1</l-m> ta’ Mejju 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Reċti tal-Kbar, Parties tat-Tfal">
		
		
		
		<ul class="promo-list">
	
	
		
		
		<li>
			<a class="promo gunju-2023 promo-storja story-13" href="/charlene-galea-ġismi-battikata/" onclick="_paq.push(['trackEvent', 'Promo', 'minn: Reċti tal-Kbar, Parties tat-Tfal', 'għal: Ġismi Battikata', 1]);">
				<header>
	
		<h4>Ġunju 2023</h4>
		<h1>
			Ġismi Battikata
			
		</h1>
		
			<h2>Charlene Galea</h2>
		
	
	
</header>

				<div class="body-text">
					
						<p>Impitter ukoll fuq ġismi ma ssibx ismi. Hemm “<l-m>Il-King</l-m>” fuq <l-m>il-wara</l-m> ta’ idi. Hemm “Gina” <l-m>bin-nar</l-m>, ċappetta ma’ idi. U hemm “Lilly” fuq kull suba’ ta’ din idi. Hemm Betty Boop tittanta u tgħolli <l-m>d-dublett</l-m> għal kull min iħares u jgħid xi ħaġa minn wara daharha. <l-m>Ir-ritratti</l-m> performattivi mlibbsa disinji minsuġa fuq dan ġismi jbiddlu u jgħattu, ineżżgħu u jagħrfu min jiena, jien li ninfixel meta tgħidli Charlene. Ismi taċ-ċertifikat <l-m>tat-twelid</l-m>, ismi <l-m>tar-rassenja</l-m> tal-iskola, ismi <l-m>tal-log-in</l-m> tax-xogħlijiet, ismi <l-m>fid-dinja</l-m> soċjali ommi serqitu minn stranġiera <l-m>tas-soap</l-m> opera Amerikana. Kienet bjonda imma jiena samra, qatt ma fhimtha din <l-m>l-ironija</l-m>. Hemm ukoll miżjud wara ismi Marija Rita li nippreferih għax imlissen <l-m>fil-lingwa</l-m> Maltija.</p>
					
				</div>
			</a>
		</li>
	
		
		
		<li>
			<a class="promo novembru-2023 promo-storja story-26" href="/simon-bartolo-qamar-aħmar/" onclick="_paq.push(['trackEvent', 'Promo', 'minn: Reċti tal-Kbar, Parties tat-Tfal', 'għal: Ġismi Battikata', 2]);">
				<header>
	
		<h4>Novembru 2023</h4>
		<h1>
			Qamar Aħmar
			
		</h1>
		
			<h2>Simon Bartolo</h2>
		
	
	
</header>

				<div class="body-text">
					
						<p>Virginia weġbitha li dawn huma fatti <l-m>tal-ħajja</l-m> u ma nistgħux nibdluhom. Nitwieldu u nikbru. Inwelldu u nkomplu nikbru sa ma <l-m>fl-aħħar</l-m> nispiċċaw. M’hemmx mod ieħor. Vera kienet ħarset lejn Virginia b’ċertu diqa. Forsi jmissha insistiet iktar; forsi kieku spjegat ruħha aħjar, Virginia kienet tifhem u ma titlaqx, imma qatgħet qalbha. Ma setgħet tagħmel xejn għajr li tħalli lil oħtha titlaq, tmur tfittex xortiha barra minn Malta, toffri ħajjitha u ġisimha lil raġel li qatt ma seta’ japprezzaha. Tagħtih ulied li mhux talli jerdgħulha ħalibha imma demmha wkoll. Għannqitha waħda <l-m>tal-aħħar</l-m>. Tgħanniqa iebsa u <l-m>tal-aħħar</l-m>. Saħħa! Xtaqitilha <l-m>s-saħħa</l-m> kollha <l-m>tad-dinja</l-m> u ma ppruvatx tkellimha iżjed. Daret u telqet, u ħalliet lil Virginia tħares lejha tielqa. Ħarġet <l-m>fil-ġnien</l-m> li kien kbir, mogħni bi frott taċ-ċitru u <l-m>tal-għadma</l-m> u mdawwar <l-m>bil-bajtar</l-m> tax-xewk biex la ħadd seta’ jidħol u lanqas joħroġ minnu ħlief minn dik <l-m>il-fetħa</l-m> waħda li kienet tħalliet minn xi antenat <l-m>tat-tewmin</l-m>. Imxiet <l-m>san-naħa</l-m> l-għolja <l-m>tal-ġnien</l-m> fejn kien hemm bank <l-m>tal-ġebel</l-m> u poġġiet bilqiegħda, tħares lejn iċ-ċimiterju <l-m>tar-raħal</l-m>. Ma reġgħetx ħarset lejn oħtha. Ma marritx taraha tiżżewweġ. Għamlet tabirruħha li kienet marida u ssakkret f’kamritha. Lanqas biss marret taraha tielqa ma’ żewġha u lanqas qatt ma kienet tiftaħ <l-m>l-ittri</l-m> li tirċievi mingħandha. Virginia damet ħafna tibgħat. Ma kinetx xi waħda li taqta’ qalbha malajr, iżda <l-m>bil-mod</l-m> il-mod indunat li kien kollu ta’ xejn. Vera ma kienet se taċċetta qatt li setgħu jibqgħu ħbieb, li setgħu jibqgħu jinħabbu. Kienet ġegħlitha tagħżel u hi, Virginia, kienet għażlet li tibni familja u futur f’pajjiż ieħor. Ma kinetx għażlet lilha, kienet għażlet <l-m>lir-raġel</l-m>. Iżda <l-m>fil-verità</l-m>, Vera kienet tkellem lil Virginia kuljum <l-m>fil-mera</l-m>. U <l-m>fil-mera</l-m> ffukat fuq punt f’wiċċha fejn kien hemm għazza mitlufa, timbaram u tiċċaqlaq ma’ kull tikmixa konfuża.</p>
					
				</div>
			</a>
		</li>
	
		
		
		<li>
			<a class="promo mejju-2023 promo-memoir story-8" href="/romeo-roxman-gatt-qarn/" onclick="_paq.push(['trackEvent', 'Promo', 'minn: Reċti tal-Kbar, Parties tat-Tfal', 'għal: Ġismi Battikata', 3]);">
				<header>
	
		<h4>Mejju 2023</h4>
		<h1>
			Qarn
			
		</h1>
		
			<h2>Romeo Roxman Gatt</h2>
		
	
	
</header>

				<div class="body-text">
					
						<p>Idi <l-m>fil-but</l-m>, insaffar u nixxuttja <l-m>l-ġebel </l-m>— dawn kienu xi azzjonijiet oħra li kont ninnota li ma tantx kienu jinżlu sew meta “tifla” iġġib ruħha b’<l-m>dal-mod</l-m>. Jien, <l-m>għall-kuntrarju</l-m>, kbirt nagħmilhom. Kont insaffar qabel bdejt nitkellem; <l-m>it-tort</l-m> mhux tiegħi, żgur li le, iżda ta’ missieri. Allura ma fhimtx kif darba qisu gerger għax kont qed insaffar. La tifla u lanqas tifel <l-m>mid-dehra</l-m> ma kont ikkundizzjonat, għasfur <l-m>l-ewwel</l-m> u qabel kollox.</p>
					
				</div>
			</a>
		</li>
	
</ul>

	</aside>
	<script>
		monthYear = 'mejju-2023' || null;
		podcastUrl = 'https://assets.pippa.io/shows/undefined/1694973163432-897d4f651448128072d23df98f73ddfa.mp3' || null;
		storyId = '5' || null;
		wordcount = 2545 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="ryan-falzon-reċti-tal-kbar-parties-tat-tfal">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/ryan-falzon-reċti-tal-kbar-parties-tat-tfal.png" width="180" height="180" alt="QR code" /></div>
		<div id="url">https://aphroconfuso.mt/ryan-falzon-reċti-tal-kbar-parties-tat-tfal/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
