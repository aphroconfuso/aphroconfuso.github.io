<!doctype html>
<html lang="mt" translate="no">

	<head>
		<meta charset="utf-8">
		
	<title>Il-Lanza, il-Labra, il-Qoffa, l-Azzarin ta’ Loranne Vella · Aphroconfuso</title>
	<meta content="Ġieli jagħti l-każ li, jien u naħseb fuq ktieb li qed naqra, nibda nara f’kotba jew xogħlijiet oħrajn l-istess ħsieb, jew mod ta’ ħsieb mhux wisq ’il bogħod minnu, tant li nibda nissuspetta li fil-fatt qed jgħidu l-istess ħaġa, li l-kwistjoni qed jarawha mill-istess perspettiva. U allura, x’kumbinazzjoni li qed naqra żewġ jew tliet kotba miktubin fi żminijiet għalkollox differenti li qed jipproponu l-istess ħsieb! L-istess jiġrili jien u nikteb. Nibda nhewden fuq idea li mbagħad nibda naraha f’kull kitba oħra li naqra. Għadni kif qrajt it-traduzzjoni mill-Grieg Antik għall-Malti tal-Frammenti ta’ Saffo, ta’ Warren Bartolo. Din l-edizzjoni, li ħarġet f’Mejju 2023, tinkludi daħla, nota tat-traduttur dwar id-dixxiplina tat-traduzzjoni, annotazzjonijiet dettaljati għal kull framment u lista ta’ ismijiet imsemmija fuq wara. Jien u naqra n-noti u l-kummenti tat-traduttur, dwar x’inhu, skont hu, is-sinifikat ta’ Saffo llum, dwar it-traduzzjoni bħala proċess ta’ trasformazzjoni u mutazzjoni, dwar il-ħarsa queer ta’ Saffo, moħħi beda joħodni mingħajr ma rrid għaż-żewġ kotba l-oħra li kelli ħdejja." name="description">
	<meta property="og:image" content="/stampi/social_saffo_framment_02685_1_9554b0439f.jpg">
	
		<meta name="author" content="Loranne Vella">
	
	
	
		<script src="/amplitude/amplitude.min.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Il-Lanza, il-Labra, il-Qoffa, l-Azzarin ta’ Loranne Vella">
	<meta name="twitter:description" content="Ġieli jagħti l-każ li, jien u naħseb fuq ktieb li qed naqra, nibda nara f’kotba jew xogħlijiet oħrajn l-istess ħsieb, jew mod ta’ ħsieb mhux wisq ’il bogħod minnu, tant li nibda nissuspetta li fil-fatt qed jgħidu l-istess ħaġa, li l-kwistjoni qed jarawha mill-istess perspettiva. U allura, x’kumbinazzjoni li qed naqra żewġ jew tliet kotba miktubin fi żminijiet għalkollox differenti li qed jipproponu l-istess ħsieb! L-istess jiġrili jien u nikteb. Nibda nhewden fuq idea li mbagħad nibda naraha f’kull kitba oħra li naqra. Għadni kif qrajt it-traduzzjoni mill-Grieg Antik għall-Malti tal-Frammenti ta’ Saffo, ta’ Warren Bartolo. Din l-edizzjoni, li ħarġet f’Mejju 2023, tinkludi daħla, nota tat-traduttur dwar id-dixxiplina tat-traduzzjoni, annotazzjonijiet dettaljati għal kull framment u lista ta’ ismijiet imsemmija fuq wara. Jien u naqra n-noti u l-kummenti tat-traduttur, dwar x’inhu, skont hu, is-sinifikat ta’ Saffo llum, dwar it-traduzzjoni bħala proċess ta’ trasformazzjoni u mutazzjoni, dwar il-ħarsa queer ta’ Saffo, moħħi beda joħodni mingħajr ma rrid għaż-żewġ kotba l-oħra li kelli ħdejja.">
	<meta name="twitter:image" content="/stampi/social_saffo_framment_02685_1_9554b0439f.jpg">
	<meta name="twitter:image:alt" content="Frammenti ta&#39; parċmina, fi tliet biċċiet.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/loranne-vella-il-lanza-il-labra-il-qoffa-l-azzarin/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-12d61299.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content lulju-2023 esej story story-16">
		<header>
			
				<h4><a href="/lulju-2023/">Lulju 2023</a></h5>
				<h1>
					Il-Lanza, <l-m>il-Labra</l-m>, <l-m>il-Qoffa</l-m>, <l-m>l-Azzarin</l-m>
					
				</h1>
				<h2>
					
						<a href="/loranne-vella/">Loranne Vella</a>
					
				</h2>
			
			
			
		</header>
		<div class="container">
			<section id="grid-max-panel-left-top">
				
					<section class="reviewed">
					<p>
						<span class="title">Il-Frammenti ta&#39; Saffo</span>
						
						<span class="translator"> Warren Bartolo, tr.</span>
						<span class="publisher">(EDE Books, Malta 2023)</span>
					</p>
					</section>
				
				
				
			</section>
			<section id="grid-max-panel-right-top">
				
				
					<aside id="podcast-note">
						<figure id="audio">
							<div id="player">
								<div class="control-container">
									<button class="amplitude-play-pause" amplitude-main-play-pause="true" id="play-pause">
								</div>
								<div id="range">
									<input type="range" id="range-input" class="amplitude-song-slider" step=".1">
									<progress class="amplitude-song-played-progress" amplitude-main-song-played-progress="true" id="song-played-progress"></progress>
								</div>
								<div class="time-container">
										<span class="amplitude-current-hours" amplitude-main-current-hours="true"></span>:<span class="amplitude-current-minutes" amplitude-main-current-minutes="true"></span>:<span class="amplitude-current-seconds" amplitude-main-current-seconds="true"></span>/<span class="amplitude-duration-hours" amplitude-main-duration-hours="true"></span>:<span class="amplitude-duration-minutes" amplitude-main-duration-minutes="true"></span>:<span class="amplitude-duration-seconds" amplitude-main-duration-seconds="true"></span>
								</div>
							</div>
							<figcaption>
								
									<p>Loranne Vella taqra “Il-Lanza, <l-m>il-Labra</l-m>, <l-m>il-Qoffa</l-m>, <l-m>l-Azzarin</l-m>”. Abbona <l-m><l-m>fil-</l-m><a href="/podcast/">podcast</a></l-m> biex tisma’ kulma nippubblikaw.</p>
								
								
									<p>Fuq <l-m>il-</l-m><a href="/podcast/">podcast</a> ukoll, tistgħu tisimgħu taħdita ma’ Warren Bartolo dwar Saffo, din <l-m>it-traduzzjoni</l-m>, u <l-m>t-traduzzjoni</l-m> inġenerali.</p>
								
							</figcaption>
						</figure>
					</aside>
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-Ġ">Ġ</span>ieli</span> jagħti <l-m>l-każ</l-m> li, jien u naħseb fuq ktieb li qed naqra, nibda nara f’kotba jew xogħlijiet oħrajn <l-m>l-istess</l-m> ħsieb, jew mod ta’ ħsieb mhux wisq ’il bogħod minnu, tant li nibda nissuspetta li <l-m>fil-fatt</l-m> qed jgħidu <l-m>l-istess</l-m> ħaġa, li <l-m>l-kwistjoni</l-m> qed jarawha <l-m>mill-istess</l-m> perspettiva. U allura, <l-m>x’kumbinazzjoni</l-m> li qed naqra żewġ jew tliet kotba miktubin fi żminijiet għalkollox differenti li qed jipproponu <l-m>l-istess</l-m> ħsieb! <l-m>L-istess</l-m> jiġrili jien u nikteb. Nibda nhewden fuq idea li mbagħad nibda naraha f’kull kitba oħra li naqra. Għadni kif qrajt <l-m>it-traduzzjoni</l-m> mill-Grieg Antik <l-m>għall-Malti</l-m> tal-<em>Frammenti ta’ Saffo</em>, ta’ Warren Bartolo. Din <l-m>l-edizzjoni</l-m>, li ħarġet f’Mejju 2023, tinkludi daħla, nota <l-m>tat-traduttur</l-m> dwar <l-m>id-dixxiplina</l-m> tat-traduzzjoni, annotazzjonijiet dettaljati għal kull framment u lista ta’ ismijiet imsemmija fuq wara. Jien u naqra <l-m>n-noti</l-m> u <l-m>l-kummenti</l-m> tat-traduttur, dwar <l-m>x’inhu</l-m>, skont hu, <l-m>is-sinifikat</l-m> ta’ Saffo llum, dwar <l-m>it-traduzzjoni</l-m> bħala proċess ta’ trasformazzjoni u mutazzjoni, dwar <l-m>il-ħarsa</l-m> queer ta’ Saffo, moħħi beda joħodni mingħajr ma rrid għaż-żewġ kotba <l-m>l-oħra</l-m> li kelli ħdejja.</p>
<p><l-m>Dal-aħħar</l-m> kont qed inqatta’ <l-m>l-filgħaxijiet</l-m> tiegħi <l-m>mal-aktar</l-m> xogħol riċenti ta’ Paul B. Preciado, <em>Dysphoria mundi</em>, li jista’ jinqara bħala <l-m>d-djarju</l-m> ta’ dinja li, kollha kemm hi, qed tbati minn disforja u għaddejja minn tranżizzjoni. Din mhijiex <l-m>l-ewwel</l-m> kitba ta’ Preciado li tipproponi rivoluzzjoni radikali <l-m>fil-mod</l-m> kif inħarsu lejn <l-m>id-dinja</l-m> madwarna u naqrawha, u kif nistgħu, u għandna, nisfidaw <l-m>l-oppressjonijiet</l-m>, viżibbli u mhux, li joħonquna. Iżda bħala xogħol inħoss li huwa <l-m>l-ewwel</l-m> wieħed li jaspira, fuq skala tant kbira, li jitkellem dwar <l-m>it-toqol </l-m>— storiku, politiku, psikoloġiku, teknoloġiku, ambjentali — bħala fenomenu kumpless li jseħħ <l-m>fil-konfini</l-m> planetarji u juri li, mhux biss individwu jew komunità, iżda saħansitra <l-m>d-dinja</l-m> stess hija disforika. Hija <l-m>d-dinja</l-m> fit-totalità globali tagħha li mhijiex qed treġġih dan <l-m>it-toqol</l-m>, u li teħtieġ li ssib reġim għalkollox ġdid biex terġa’ tiġi fuq saqajha, biex <l-m>il-ħajja</l-m> terġa’ tiġi sapportabbli. Teħtieġ trasformazzjoni, mutazzjoni, jew aħjar, mikromutazzjonijiet li jwasslu għal konfigurazzjoni ġdida <l-m>tar-relazzjonijiet</l-m> bejn <l-m>il-poter</l-m>, <l-m>l-għarfien</l-m> u <l-m>l-ħajja</l-m>, bidliet li jġibu magħhom mod għalkollox ġdid ta’ kif nikkonċepixxu <l-m>l-bniedem</l-m>, <l-m>il-mewt</l-m>, <l-m>il-konfini</l-m>, <l-m>il-ġisem</l-m>, <l-m>l-identità</l-m>, <l-m>id-differenzi</l-m> sesswali u <l-m>tal-ġeneru</l-m>, <l-m>id-demokrazija</l-m>, <l-m>ir-reliġjon</l-m>. Biex forsi sa <l-m>fl-aħħar</l-m> tinqala’ <l-m>mill-morsa</l-m> kapitalista, patrijarkali u kolonjali, <l-m>mill-ħakma</l-m> “petro-sesso-razzjali” — it-terminu bażi f’<l-m>dax-xogħol</l-m> ta’ Preciado. Teħtieġ sfida enormi. Teħtieġ diżubbidjenza fuq livell dinji. <l-m>Bir-rivoluzzjonijiet</l-m> femministi, queer, trans u antirazzisti li għaddejjin bħalissa, u <l-m>l-kontrarivoluzzjonijiet</l-m> li qed iġibu magħhom, <l-m>dir-rivoluzzjoni</l-m> ipotetika forsi diġà bdiet.</p>
<p><em>Dysphoria mundi</em> huwa djarju voluminuż, iżda <l-m>l-ħsieb</l-m> tiegħu joħodni wkoll għal ktieb ieħor li għandi quddiemi, għal dik li forsi hija <l-m>l-iqsar</l-m> kitba li qatt qrajt li kellha impatt kbir fuq <l-m>il-mod</l-m> kif naqra u nifhem <l-m>l-istorja</l-m> tal-bniedem. “The Carrier Bag Theory of Fiction” huwa esej ta’ Ursula K. Le Guin <l-m>mill-1988</l-m> li, fi ftit iktar minn elfejn kelma, jurina fejn qiegħed <l-m>il-bidu</l-m> li minnu wasalna fejn qegħdin illum: <l-m>fir-rakkuntar</l-m> tal-ewwel storja fejn <l-m>l-eroj</l-m>, raġel b’saħħtu armat <l-m>bil-lanza </l-m>— li ħadna <l-m>l-vizzju</l-m> nsejħulha <l-m>l-ewwel</l-m> teknoloġija <l-m>tal-bniedem </l-m>— jitlaq <l-m>mill-komunità</l-m> agrikola tiegħu biex imur ’il bogħod, jiffaċċja <l-m>l-bestja </l-m>— il-mammut — u jiġi lura biha mbiċċra, idejh imdemmin. Huwa u joffri laħamha għal ikla festuża flimkien ma’ għanja li tirrakkonta <l-m>l-avventura</l-m> kollha li seħħet tul <l-m>dal-vjaġġ</l-m>, m’għandu <l-m>l-ebda</l-m> dubju li <l-m>s-semmiegħa</l-m> se jinġabru madwaru jisimgħuh, widnejhom miftuħin, għajnejhom imberrqin. Le Guin, però, tfakkarna li <l-m>fil-fatt</l-m> il-lanza mhijiex <l-m>l-ewwel</l-m> teknoloġija <l-m>fl-evoluzzjoni</l-m> tal-bniedem. Qabilha kien hemm <l-m>il-qoffa</l-m>, <l-m>il-basket</l-m>, <l-m>ir-reċipjent</l-m> maħdum <l-m>mill-fibri</l-m> tal-pjanti jew <l-m>mix-xagħar</l-m>, li fih kien jinġabar dak kollu li kien meħtieġ <l-m>fil-ħajja</l-m> ta’ kuljum: ċereali <l-m>għall-ikel</l-m>, weraq <l-m>għall-mediċini</l-m>, frott <l-m>għall-allat</l-m>. Le Guin hija magħrufa <l-m>għat-trattament</l-m> tagħha <l-m>tal-ġeneri</l-m>, <l-m>tas-sistemi</l-m> politiċi, u <l-m>tad-diversità</l-m> fil-kitba tagħha. Minkejja li tiġi kkwotata f’xogħlijiet ta’ ħassieba kontemporanji, bħal Preciado nnifsu jew Donna Haraway, Le Guin ma kinitx primarjament ħassieba — tant li kienet tgħid li <l-m>l-iffilosofizzar</l-m> tħallih f’idejn <l-m>il-filosfi </l-m>— iżda kittieba ta’ stejjer <l-m>tal-fantaxjenza</l-m>. <l-m>Il-mod</l-m> kif kienet tindirizza <l-m>l-kwistjonijiet</l-m> li nassoċjawha magħhom kien billi toħloq dinjiet alternattivi biex permezz tagħhom tesplora modi differenti ta’ kif tista’ tkun aħjar <l-m>il-ħajja</l-m>, ta’ kif jista’ jkun mod ieħor kif ngħixu, b’enfasi qawwija fuq <l-m>il-gwerra</l-m> bejn <l-m>il-ġeneri</l-m>, <l-m>il-patrijarkat</l-m> u <l-m>l-ambjent</l-m> naturali. Din <l-m>il-fabulazzjoni</l-m> spekulattiva, tispjega Donna Haraway <l-m>fl-introduzzjoni</l-m> tagħha <l-m>għall-esej</l-m> ta’ Le Guin — fl-edizzjoni <l-m>tal-2019</l-m> li għandi f’idejja — hija għodda tajba li biha nimmaġinaw dinjiet li jistgħu jkunu radikalment differenti minn dik li nafu. Bħala kunċett, dan huwa rfinat sew <l-m>fil-kitbiet</l-m> ta’ Haraway, bħalma naraw <l-m>fil-proġett</l-m> tagħha <l-m>tal-2018</l-m> <em>Making Kin not Population: Reconceiving Generations</em> li jindirizza <l-m>l-konsegwenzi</l-m> ambjentali li ġġib magħha <l-m>ż-żieda</l-m> fil-popolazzjoni dinjija, mingħajr ma jaqa’ <l-m>fin-niħiliżmu</l-m>, jekk mhux ukoll razziżmu sfaċċat, li dan <l-m>l-argument</l-m> ħafna drabi jġib miegħu. Permezz <l-m>tal-fabulazzjoni</l-m>, <l-m>is-sinifikati</l-m> u <l-m>l-interpretazzjonijiet</l-m> tradizzjonali ma jibqgħux jidhru daqshekk ċari u distinti, u <l-m>l-moħħ</l-m> jinħeles biex joħloq u jilħaq possibbiltajiet ġodda — mhux dinjiet barra minn tagħna, imma realtajiet għalkollox ġodda <l-m>fid-dinja</l-m> li ngħixu fiha. <l-m>Bl-istess</l-m> mod, f’idejn Le Guin, kull dinja, bħal qoffa, hija fiha nnifisha <l-m>l-istorja</l-m> fejn jista’ jseħħ kollox, fejn nistgħu nqiegħdu <l-m>l-impossibbiltajiet</l-m>, <l-m>il-ħolm</l-m>, <l-m>l-istilel </l-m>— u nilħquhom.</p>
<p>Hemm stejjer <l-m>bil-lanza</l-m>, <l-m>bit-taqtigħa</l-m> sfrenata, imdemmija, dwar dak <l-m>il-wieħed</l-m> li <l-m>fl-aħħar</l-m> joħroġ rebbieħ. Imbagħad hemm <l-m>l-istejjer</l-m> bil-qoffa, li narawha timtela <l-m>bil-mod</l-m> il-mod, nedhew niflu kull frotta li titqiegħed fiha, nistagħġbu <l-m>bil-ġmiel</l-m>, <l-m>bl-ilwien</l-m>, <l-m>bl-emozzjonijiet</l-m> li jitqanqlu fina hekk kif narawha timtela sa ma tfur. Iżda kull fejn inħarsu, <l-m>l-aktar</l-m> li naraw huma <l-m>l-istejjer</l-m> bil-lanza, għax <l-m>l-istejjer</l-m> bil-qoffa ma tantx jagħmlu ħoss. Kif tgħid Le Guin, “kif se tikkumpara rakkont dwar kif qaxxart żerriegħa wara <l-m>l-oħra</l-m> tal-ħafur salvaġġ, kultant inħokk gidma ta’ nemusa, imbagħad Ool qal ċajta u morna mixja <l-m>sal-qala</l-m>, xrobna u qgħadna niċċassaw lejn <l-m>il-gremxul</l-m> tal-ilma… <l-m>mar-rakkont</l-m> dwar kif <l-m>il-lanza</l-m> nifdet <l-m>il-ġenb</l-m> muswaf <l-m>tal-annimal</l-m> kbir daqs ġolf hekk kif Oob, minfud <l-m>bil-qarn</l-m>, kien qed jixher u jitkagħweġ <l-m>bl-uġigħ</l-m>, demm itir kullimkien… sa ma <l-m>fl-aħħar</l-m> sparajt <l-m>il-vleġġa</l-m> dritt f’għajn <l-m>il-mammut</l-m> li baqgħet dieħla sa moħħu”<span class="pull">.</span> Kull fejn tħares issibhom dawn <l-m>l-istejjer</l-m>, trid tagħmel sforz kbir biex tevita li tarahom, kull waħda iterazzjoni ġdida <l-m>tal-istess</l-m> storja, imlibbsa libsa ġdida skont <l-m>l-aħħar</l-m> moda. Niftakarni meta bdejt nitbiegħed minnhom stejjer bħal dawn, <l-m>fl-istess</l-m> żmien li kienu tawni <l-m>l-parir</l-m> li, jekk se nkompli nikteb stejjer <l-m>għall-etajiet</l-m> ta’ bejn <l-m>l-għaxra</l-m> u <l-m>l-erbatax-il</l-m> sena, mela rrid nibda b’ħafna azzjoni, b’ġirja sfrenata <l-m>tal-qtugħ</l-m> ta’ nifs <l-m>fl-ewwel</l-m> paġna biex <l-m>il-qarrejja</l-m> jinħakmu <l-m>mal-ewwel</l-m> sentenza u jibqgħu mwaħħlin <l-m>mal-ktieb</l-m> sal-aħħar paġna. Għax dawk huma <l-m>l-istejjer</l-m> li jbigħu. Imma jien <l-m>il-bejgħ</l-m> mhux li tant jinteressani.</p>
<p><l-m>Is-suq</l-m> donnu f’konġura biex jaħbihomlna <l-m>l-istejjer</l-m> bil-qoffa. Dejjem ferħa meta jirnexxili nsib wieħed minn dawn <l-m>ix-xogħlijiet</l-m>. Ftit ġimgħat ilu qrajt <em>Ma mère rit</em>, memoir intimu ta’ Chantal Akerman dwar <l-m>ir-relazzjoni</l-m> tagħha ma’ ommha <l-m>fl-aħħar</l-m> ftit snin ta’ ħajjitha, u lbieraħ irnexxieli nara <l-m>l-aħħar</l-m> film ta’ Akerman, <em>No Home Movie</em>, li prattikament jaħdem bħala akkumpanjament għal <l-m>dal-memoir</l-m>. Huwa tip ta’ rakkont li fih, b’pass kajman fejn donnu ma jiġri xejn, ħajja tkun qed tinqaleb ta’ taħt fuq, u meta tasal <l-m>fit-tmiem</l-m> tiegħu tintebaħ li ħajtek tkun inqalbet magħha. Iżda trid tkun lesta, <l-m>bil-paċenzja</l-m> kollha u mingħajr għaġla, li timxi <l-m>bl-istess</l-m> ritmu ta’ film bħal dan, titgħaxxaq u titpaxxa <l-m>bis-skiet</l-m>, <l-m>bl-immaġni</l-m> kważi statika li taf iddum minuta sħiħa jew iktar qabel ma taqta’ <l-m>għax-xena</l-m> li jmiss, li tħallik tifliha sew, tiskanta kemm kapaċi tintebaħ b’dettalji li ma tkunx ilmaħt <l-m>mal-ewwel</l-m> daqqa <l-m>t’għajn</l-m>. U dak <l-m>is-skiet</l-m> u <l-m>l-vojt</l-m> kapaċi timlieh int jekk trid, u tagħmlu tiegħek. Għad għandna <l-m>l-paċenzja</l-m> u <l-m>l-ħin</l-m> nagħmluh dan? U jekk le, xi jfisser?</p>
<p><l-m>Il-lanza</l-m> ppuntata, tniggeż u toqtol. F’verżjoni ċkejkna tagħha tista’ tkun labra. Hemm dik <l-m>il-labra</l-m> li tinfed <l-m>il-farfett</l-m> u tħallih <l-m>tal-post</l-m>. Imbagħad hemm <l-m>il-labra</l-m> tal-insiġ, <l-m>tat-tiswija</l-m>. <l-m>Is-sena</l-m> l-oħra mort nara <l-m>l-wirja</l-m> “The Woven Child” ta’ Louise Bourgeois, <l-m>fil-Hayward</l-m> Gallery, Londra, wirja li tiġbor flimkien xogħlijiet <l-m>mill-aħħar</l-m> għoxrin sena ta’ ħajjitha. <l-m>L-arti</l-m> ta’ Bourgeois tiffoka speċifikament fuq <l-m>il-bniedem</l-m>, fuq <l-m>il-biżgħat</l-m> u <l-m>l-insigurtajiet</l-m> tiegħu, fuq <l-m>id-dominanza</l-m> u <l-m>l-oppressjoni</l-m> mill-missier, u wkoll fuq <l-m>il-kura</l-m> u <l-m>l-ħarsien</l-m> tal-persuna f’dinja li lesta tgħakkisha. <l-m>Fl-aħħar</l-m> għoxrin sena, Bourgeois ma baqgħetx bħal qabel, tuża biss materjal iebes <l-m>bħall-irħam</l-m>, <l-m>il-bronz</l-m>, <l-m>il-metall</l-m> u <l-m>l-għadam</l-m> tal-annimali f’xogħolha. Minflok, bdiet toħloq xogħlijiet magħmulin minn materjali iktar morbidi, bħal ħwejjeġ, lożor, xugamani, drappijiet, meħjutin u minsuġin flimkien biex forsi tagħmel paċi <l-m>mat-trawmi</l-m> tat-tfulija tagħha. Kull tiċrita u kull ħjata hija eku ta’ separazzjoni li kellha <l-m>bil-paċenzja</l-m> kollha terġa’ traqqa’ u ssewwi. Jekk, għal Le Guin, <l-m>l-alternattiva</l-m> għal-lanza hija <l-m>l-qoffa</l-m>, għal Louise Bourgeois hija <l-m>l-labra</l-m> tal-insiġ. Bourgeois, li trabbiet f’familja li kienet taħdem <l-m>fir-restawr</l-m> tat-tapezzeriji, u anki hi stess kienet ta’ spiss tagħmel <l-m>dax-xogħol</l-m> ta’ tiswija hi u tikber, tgħid li minn dejjem kien jaffaxxinaha <l-m>s-seħer</l-m> tal-labra. Mhux <l-m>il-labra</l-m> li, bħal lanza fiċ-ċokon tniggeż u ttaqqab sa ma toħroġ <l-m>id-demm</l-m>. Iżda <l-m>l-labra</l-m> tal-ħjata li tintuża biex issewwi <l-m>d-danni</l-m> u permezz <l-m>tat-tiswija</l-m> titlob maħfra <l-m>għall-ħsarat</l-m>. <l-m>Dil-labra</l-m>, tgħid Bourgeois, qatt mhi aggressiva.</p>
<p>Mhijiex xi kumbinazzjoni kbira li ħassejt li jista’ jkun hemm konverżazzjoni għaddejja bejn <l-m>il-lirika</l-m> ta’ Saffo u <l-m>x-xogħlijiet</l-m> tal-oħrajn — Preciado, Le Guin, Akerman, Bourgeois — li semmejt. Waħda <l-m>mill-aktar</l-m> siltiet ikkwotati minn Saffo, <l-m>l-ewwel</l-m> strofa <l-m>tal-framment</l-m> 16, tgħanni <l-m>l-istess</l-m> ħsieb li jirfed kemm <l-m>l-argument</l-m> ta’ Preciado, kif ukoll <l-m>il-proposta</l-m> ta’ Le Guin:</p>
<blockquote>Xi wħud jgħidu li armata <l-m>tal-kavallerija</l-m>, xi wħud jgħidu li armata <l-m>tal-fanterija</l-m>,<br>oħrajn jgħidu li flotta ta’ bastimenti hija <l-m>l-isbaħ</l-m> ħaġa<br>fuq <l-m>l-art</l-m> sewda, imma jien ngħid li hi<br>dik li wieħed iħobb.</blockquote>
<p><l-m>Il-lirika</l-m> ta’ Saffo hija dwar <l-m>l-intimità</l-m>, <l-m>iż-żegħil</l-m> u <l-m>t-tfesfis;</l-m> dwar <l-m>l-imħabba</l-m>, <l-m>l-għira</l-m>, <l-m>l-erotiċiżmu;</l-m> dwar <l-m>ix-xewqa</l-m>, <l-m>l-istennija</l-m> u <l-m>x-xenqa</l-m> femminili; dwar <l-m>il-fwejjaħ</l-m>, <l-m>il-ħlewwa</l-m> tal-għasel u <l-m>l-frott;</l-m> dwar <l-m>l-uġigħ</l-m> tal-firda; dwar <l-m>il-mewt</l-m>. Kliemha huwa senswali iżda b’saħħtu, hekk kif narawha tirrifjuta <l-m>d-dinja</l-m> tal-irġiel <l-m>bl-ossessjoni</l-m> tagħhom <l-m>bil-ġlied</l-m> u <l-m>l-gwerer</l-m>, u tfaħħar minflok <l-m>il-ġmiel </l-m>— kemm <l-m>tal-maħbuba</l-m> u kemm <l-m>tan-natura </l-m>— u <l-m>l-ferħ</l-m> li jġib miegħu <l-m>dal-ġmiel</l-m>. <l-m>Il-kitba</l-m> ta’ Saffo tibbaża għalkollox fuq <l-m>l-emozzjoni</l-m> u <l-m>l-esperjenza</l-m> suġġettiva <l-m>tal-individwu</l-m> u b’hekk toħloq kuntrast qawwi <l-m>mal-poeżija</l-m> fil-forma epika, drammatika u liturġika — li ġeneralment teżalta <l-m>l-qawwa</l-m> tal-eroj rebbieħ <l-m>fil-konkwisti</l-m> tiegħu — li kienet qed tinkiteb, minn poeti rġiel, <l-m>fl-istess</l-m> żmien.</p>
<p class="break"><span class="initial"><span class="dropcap drop-S">S</span>nin</span> ilu ħadt <l-m>id-deċiżjoni</l-m> li, jekk se naqra xogħol letterarju jew kitbiet oħrajn b’lingwa li ma nafx — eż. <l-m>ir-Russu</l-m>, <l-m>il-Ġappuniż</l-m>, eċċ. — naqrahom tradotti mhux <l-m>għall-Ingliż</l-m>, kif kelli <l-m>t-tendenza</l-m> nagħmel meta kont għadni ngħix Malta, iżda <l-m>għall-Franċiż</l-m> jew <l-m>it-Taljan</l-m>, <l-m>iż-żewġ</l-m> lingwi oħrajn li nħoss li naf sew. Dan għax, wara snin kbar nikkonsma xogħlijiet <l-m>bl-Ingliż</l-m>, anki traduzzjonijiet, intbaħt kemm li meta nużaw lingwa waħda biss — u, aktar minn hekk, jekk <l-m>dil-lingwa</l-m> tkun ukoll <l-m>il-lingwa</l-m> kolonjali — bħala filtru ta’ dak kollu li ġej minn barra, dan idgħajjef <l-m>l-impenn</l-m> postkolonjali tagħna u jnessina li <l-m>l-proċess</l-m> ta’ dekolonizzazzjoni qatt ma bdejnieh verament. Dan kien, u għadu, <l-m>il-mod</l-m> tiegħi kif niddekolonizza.</p>
<p>Illum nista’ ngħid li, permezz <l-m>tax-xogħol</l-m> mirqum <l-m>fit-traduzzjoni</l-m> ta’ Bartolo <l-m>tal-lirika</l-m> ta’ Saffo, ma’ dawn <l-m>iż-żewġ</l-m> lingwi konxjament se nżid <l-m>il-Malti</l-m> bħala mod kif nersaq lejn xogħol letterarju miktub oriġinarjament b’lingwa li ma nafx — f’<l-m>dal-każ</l-m> il-Grieg Antik — mingħajr ma nħoss li qed nitlef xi ħaġa għax mhux qed naqrah, pereżempju, <l-m>bl-Ingliż</l-m>. Din hija ta’ importanza kbira għalija għax rari, jekk qatt, qrajt <l-m>il-verżjoni</l-m> Maltija, meta tkun teżisti, ta’ xogħol b’lingwa li ma nafx. <l-m>Il-</l-m><em>Bħagawad Gita</em>, ngħidu aħna, nista’ naqraha <l-m>bil-Malti </l-m>— traduzzjoni <l-m>mis-Sanskrit</l-m> ta’ Michael Zammit — iżda jekk ma nagħmilx sforz, <l-m>s’issa</l-m> dejjem kont se nfittex traduzzjoni tagħha <l-m>bl-Ingliż</l-m>, jew minn ftit snin ’l hawn, <l-m>bil-Franċiż</l-m> jew <l-m>bit-Taljan</l-m>. Mhux għax ma jeżistux traduzzjonijiet <l-m>fil-Malti:</l-m> <em><l-m>Ir-Repubblika</l-m></em> ta’ Platun, <em>Dwar <l-m>l-Arti</l-m> tal-Poeżija</em> ta’ Aristotli, <em><l-m>L-Odissea</l-m></em> ta’ Omeru, <em><l-m>L-Eleġiji</l-m></em> ta’ Properzju — dawn kollha nista’ nsibhom <l-m>bil-Malti</l-m>. Parti ġmielha <l-m>tar-repertorju</l-m> teatrali Grieg ġiet maqluba <l-m>għall-Malti</l-m>. <l-m>L-istess</l-m> nista’ ngħid <l-m>għax-xogħol</l-m> bil-Latin, speċjalment dak <l-m>tal-era</l-m> Nisranija bħal, ngħidu aħna, Santu Wistin. Jekk kont nitħajjar naqra wieħed minn dawn <l-m>ix-xogħlijiet</l-m>, mingħajr ma naħsibha darbtejn, kont immur għal traduzzjoni f’lingwa oħra, forsi mhux <l-m>l-Ingliż</l-m>, iżda żgur mhux <l-m>il-Malti</l-m>. <l-m>Il-proċess</l-m> ta’ dekolonizzazzjoni ma kontx ħadtu sa <l-m>dal-punt</l-m> u nammetti li parti minni kienet tqis li, la għandi naqra traduzzjoni, mela kull traduzzjoni oħra dejjem se tkun aħjar minn dik <l-m>bil-Malti</l-m>.</p>
<p>Imma li kieku ridt insib <l-m>il-frammenti</l-m> ta’ Saffo <l-m>bil-Malti</l-m> ma stajtx. Għalfejn kellna nistennew <l-m>sal-2023</l-m> biex sa <l-m>fl-aħħar</l-m> l-ilsien Malti jistagħna <l-m>bil-lirika</l-m> u <l-m>l-poeżija</l-m> ta’ Saffo, poeta li konna mingħalina nafuha sew tant drajna naqraw xogħolha b’lingwi oħrajn? Għalfejn, minkejja li kellna għadd kbir ta’ klassiċisti — prattikament kollha rġiel — jittraduċu <l-m>mill-Grieg</l-m> u <l-m>l-Latin</l-m> għall-Malti, ħadd minnhom qatt ma ġieh f’moħħu jittraduċi lil Saffo? Mhux qed insemmu awtur oskur imma poeta li kellha <l-m>l-ammirazzjoni</l-m> ta’ nies bħal Platun, u kienet onorata billi <l-m>x-xbieha</l-m> tagħha saħansitra tqiegħdet fuq muniti. Saffo kienet meqjuma minn poeti oħrajn, fosthom Catullus, <l-m>fl-ewwel</l-m> seklu QEK, li ttraduċa, jew aħjar, adatta <l-m>fil-Latin</l-m>, <l-m>il-poeżija</l-m> nru 31 tagħha — dik li nafuha bħala Catullus 51. <l-m>Mix-xogħol</l-m> tiegħu m’għandna <l-m>l-ebda</l-m> dubju li Catullus kellu ammirazzjoni kbira għal Saffo. Forsi mhux ta’ b’xejn li <l-m>l-poeżiji</l-m> tiegħu konxjament jitbiegħdu <l-m>mill-poeżija</l-m> epika klassika <l-m>fit-tradizzjoni</l-m> ta’ Omeru dwar <l-m>it-taqtigħat</l-m> u <l-m>l-għeġubijiet</l-m> fl-għemejjel kbar <l-m>tal-eroj</l-m> u <l-m>l-allat</l-m>, u jiffukaw, minflok, fuq <l-m>il-ħajja</l-m> personali tiegħu u ta’ bnedmin komuni bħalu, fuq <l-m>il-kwistjonijiet</l-m> u <l-m>l-emozzjonijiet</l-m> fiċ-ċokon <l-m>tal-ħajja</l-m> ta’ kuljum.</p>
<p>Isem Saffo huwa sinonimu <l-m>mal-viżjoni</l-m> utopika, ħafna drabi kontroversjali, ta’ mara ħielsa <l-m>mill-ħakma</l-m> tal-patrijarkat, <l-m>mill-konvenzjoni</l-m> eteronormattiva, u għaldaqstant <l-m>l-istorja</l-m> ta’ kif intlaqgħet Saffo tul <l-m>is-sekli</l-m> hija parti essenzjali <l-m>mill-importanza</l-m> tagħha <l-m>fil-kanonu</l-m> letterarju. Nafu li kemm-il darba traduzzjonijiet ġew adattati, siltiet ġew eliminati u kelmiet ġew mibdula <l-m>bil-għan</l-m> li tinħoloq, fi kliem Bartolo, “Saffo ħielsa <l-m>mit-tebgħa</l-m> tal-omoerotiċiżmu”<span class="pull">,</span> li ma jmurx <l-m>il-poeżija</l-m> ta’ Saffo jkollha impatt ħażin fuq <l-m>il-qarrejja</l-m>. Għalfejn <l-m>il-poeżiji</l-m> ta’ Saffo mhumiex fost dawk <l-m>ix-xogħlijiet</l-m> li kienu qed jinqalbu <l-m>mit-tradutturi</l-m> Maltin <l-m>fit-tieni</l-m> nofs <l-m>tas-seklu</l-m> għoxrin? Forsi għax ħafna <l-m>mix-xogħlijiet</l-m> li kienu qed jinqalbu kienu ta’ natura reliġjuża? Forsi minħabba <l-m>l-omoerotiżmu</l-m> fil-lirika tagħha li wassal biex xogħolha jitwarrab <l-m>bil-Malti</l-m>, għax kif nafu sew, ċerti kwistjonijiet kapaċi nindirizzawhom <l-m>bl-Ingliż</l-m> iżda <l-m>bil-Malti</l-m> jieħdu xejra <l-m>tal-biża</l-m>’ u ma nkunux nafu niffaċċjawhom? <l-m>L-aġġettiv</l-m> Saffiku, li <l-m>fis-seklu</l-m> sittax kien jirreferi <l-m>għall-metrika</l-m> fil-poeżija ta’ Saffo, <l-m>mit-tmiem</l-m> tas-seklu dsatax ’l hawn beda jiġbor fih <l-m>l-idea</l-m> ta’ relazzjoni omosesswali bejn <l-m>in-nisa</l-m>. U <l-m>t-terminu</l-m> liżbjana, li oriġinarjament kien ifisser persuna li ġejja <l-m>mill-gżira</l-m> ta’ Lesbos, bħal Saffo, illum irridu nagħmlu qabża mentali biex infakkru lilna nfusna li mhux minn dejjem kien jindika orjentazzjoni sesswali. Forsi għax Saffo poeta mara u <l-m>l-kitba</l-m> tagħha mhux denja <l-m>għat-traduttur</l-m> akkademiku Malti li <l-m>sas-seklu</l-m> għoxrin kważi dejjem kien raġel? Forsi għax frammenti biss fadlilna ta’ Saffo u lanqas ħaqq nintilfu fuq fdalijiet daqshekk żgħar? Jew verament għax <l-m>il-lirika</l-m> tagħha tipproponi tluq <l-m>mill-istruttura</l-m> patrijarkali u eteronormattiva li <l-m>s-soċjetà</l-m> Maltija għadha tibbaża fuqha <l-m>bis-sod</l-m> sal-lum?</p>
<p>Bgħatt nistaqsi lil Maria Grech Ganado jekk <l-m>il-figura</l-m> ta’ Saffo jew <l-m>il-poeżiji</l-m> tagħha qattx kienu influwenzaw <l-m>il-kitbiet</l-m> tagħha. Ma kellix għalfejn nistaqsiha b’liema lingwa kienet qrathom. Qaltli li kienet qrat <l-m>ix-xogħol</l-m> ta’ Saffo meta kienet żgħira iżda ma setgħetx tiftakar <l-m>mill-ewwel</l-m> jekk qattx kienet semmietha <l-m>fil-poeżiji</l-m> tagħha. <l-m>L-għada</l-m> reġgħet kitbitli għax kienet ftakret eżatt <l-m>x’kien</l-m> dwar Saffo li wassalha biex tidentifika <l-m>mal-poeżiji</l-m> tagħha — l-espressjoni <l-m>tal-emozzjoni</l-m> personali ta’ mara. <l-m>Fil-kitba</l-m> tagħha stess, qaltli Maria, kemm jista’ jkun tenfasizza aktar <l-m>l-emozzjonijiet</l-m> personali milli <l-m>l-kwistjonijiet</l-m> soċjali.</p>
<p><l-m>L-attiviżmu</l-m> politiku rajnieh f’ħafna forom Malta. Iżda diffiċli ħafna biex tmur lura u ssib evidenza ta’ attiviżmu femminista, kemm politiku u kemm letterarju. Kien hemm <l-m>ix-xogħlijiet</l-m> ta’ poeti bħal Doreen Micallef u Maria Grech Ganado, u żgur li kien hemm xogħol ieħor li ma sabx leħen <l-m>fl-istituzzjonijiet</l-m> kif kienu dak <l-m>iż-żmien</l-m>. Mhux talli hekk, talli <l-m>l-ġlidiet</l-m> li rajna <l-m>fis-seklu</l-m> għoxrin, li kienu taqtigħat <l-m>għall-ħelsien</l-m> tal-pajjiż <l-m>mill-kolonjalisti</l-m> Ingliżi, kienu ssudati permezz <l-m>tal-istruttura</l-m> patrijarkali <l-m>tal-familja</l-m> nnifisha, li kienet meqjusa <l-m>s-sisien</l-m> u <l-m>d-dritt</l-m> indiskutibbli <l-m>tas-soċjetà</l-m> Maltija, struttura li kienet tpoġġi <l-m>fit-tmexxija</l-m> tagħha ’<l-m>l-missier</l-m>, u tiddefinixxi <l-m>r-rwol</l-m> tal-mara bħala dak ta’ indukrar <l-m>tal-familja</l-m> u <l-m>l-ulied</l-m>. Minkejja <l-m>d-diffikultajiet</l-m> kollha li kienet tiltaqa’ magħhom <l-m>il-mara</l-m> anki sa tmiem <l-m>is-seklu</l-m> għoxrin, fosthom <l-m>l-ossessjoni</l-m> bir-rwol tagħha ta’ appoġġ għal żewġha u omm għaqlija għal uliedhom — kollha kemm aħna għandna nanniet u zijiet li kienu tmint aħwa u anki iktar — xejn ma jidher li kien hemm sforzi kbar li għamlu xi tip ta’ ħoss biex <l-m>il-mara</l-m> taqla’ lilha nnifisha minn din <l-m>il-pożizzjoni</l-m> żvantaġġata li kienet imqiegħda fiha. Forsi mhux kumbinazzjoni li waħda <l-m>mill-ftit</l-m> protagonisti nisa <l-m>tal-ħajja</l-m> politika Maltija <l-m>tas-seklu</l-m> għoxrin kienet Agatha Barbara, mara mhux miżżewġa. U żgur li mhux kumbinazzjoni li <l-m>l-iktar</l-m> mod komuni li kienet tiġi insultata bih kien dak li llum kieku nsejħulu tgħajjir omofobiku u transfobiku — Agatha Barbara kienet tikkonfondi <l-m>l-ideat</l-m> dwar <l-m>il-ġeneru</l-m> tas-soċjetà ta’ dak <l-m>iż-żmien</l-m>, u forsi <l-m>tal-lum</l-m> ukoll. Jekk Saffo kienet qed tinqara minn tfajliet Maltin <l-m>fis-seklu</l-m> għoxrin, <l-m>il-lirika</l-m> tagħha ftit li xejn kien qed jirnexxilha tqanqal viżjoni ta’ realtà oħra u ta’ ħajja ħielsa <l-m>għall-mara</l-m>, tant li tasal li tittieħed bħala emblema ta’ reżistenza. <l-m>It-taqtigħa</l-m> fejn tidħol <l-m>is-sesswalità</l-m> kif ukoll <l-m>il-kwistjoni</l-m> tal-ġeneru qed narawha tbaqbaq sew dawn <l-m>l-aħħar</l-m> snin, anki f’Malta. <l-m>Il-femminiżmu</l-m> f’pajjiżi oħrajn għandu storja ferm eqdem, ta’ ħamsin, sebgħin, jekk mhux anki mitt sena. <l-m>L-isfortuna</l-m> hi li parti żgħira — imma storbjuża — minn dawk li jsejħu lilhom infushom femministi qed taqbad tieħu xejra kemxejn problematika. Dan fejn <l-m>il-ġlieda</l-m> ta’ komunitajiet ta’ nisa tieqaf tiffoka fuq <l-m>l-oppressjoni</l-m> tagħhom <l-m>mis-sistema</l-m> patrijarkali, u tibda tisħaq, minflok, fuq <l-m>x’inhu</l-m> dak li — suppost — jagħmel mara bħala mara, femminiżmu li jisħaq fuq <l-m>id-definizzjoni</l-m> a priori u essenzjali ta’ <l-m>x’inhi </l-m>— u <l-m>x’mhijiex </l-m>— mara. Hawnhekk, <l-m>il-ġlieda</l-m> favur <l-m>id-drittijiet</l-m> tal-mara tispiċċa ssir hi stess forma ta’ oppressjoni fuq komunitatjiet ta’ persuni li jiġu esklużi minn din <l-m>il-“kategorija</l-m>”<span class="pull">,</span> li mhijiex xjentifikament u indiskutibbilment naturali kif jisħqu dawk li jirrifjutaw <l-m>l-idea</l-m> li <l-m>l-ġeneru</l-m> huwa kostrutt soċjali. Dan għax <l-m>dat-tip</l-m> ta’ attiviżmu, li ħa pożizzjoni antitrans b’saħħitha sew, speċjalment <l-m>fl-Ingilterra</l-m> u issa <l-m>fl-Istati</l-m> Uniti, għandu <l-m>l-effett</l-m> li jkompli jsaħħaħ <l-m>il-kunċett</l-m> binarju <l-m>tal-ġeneru</l-m>, <l-m>l-eteronormattività</l-m> u <l-m>l-viżjoni</l-m> patrijarkali <l-m>tas-soċjetà</l-m>, aspetti li verament ixekklu u joppressaw lil dawk kollha — nisa u oħrajn — li ma jallinjawx ma’ dawn <l-m>il-preċetti</l-m>. Huwa proprju hawnhekk fejn tidħol <l-m>l-importanza</l-m> tal-ħarsa queer lejn dak kollu li qed jiġri madwarna, kif jissuġġerixxi Bartolo <l-m>fin-nota</l-m> tat-traduttur.</p>
<p>Traduzzjoni ta’ kitba minn lingwa għal oħra hija proċess fejn jinħoloq pont li permezz tiegħu <l-m>l-qarrejja</l-m> tista’ titlaq minn naħa, <l-m>mil-lingwa</l-m> li taf taqra, biex tasal <l-m>għal-lingwa</l-m> sors <l-m>tal-kitba</l-m> oriġinali. <l-m>Il-verżjoni</l-m> tradotta mhijiex <l-m>l-istess</l-m> xogħol eżatt f’lingwa oħra, u nafu kemm jintilfu affarijiet f’dan <l-m>il-proċess</l-m> ta’ trasferiment minn lingwa għal oħra. <l-m>It-traduzzjoni</l-m>, kif jgħid Bartolo huwa u jserraħ fuq <l-m>l-argument</l-m> ta’ Derrida dwar dan, hija kitba <l-m>mill-ġdid</l-m>. Traduzzjoni dejjem tinkludi, intenzjonalment jew le, mhux biss elementi personali <l-m>tat-traduttur</l-m> iżda wkoll aspetti u referenzi kontemporanji għalih, li hija waħda <l-m>mir-raġunijiet</l-m> għalfejn xogħlijiet klassiċi, pereżempju, jiġu tradotti <l-m>mill-ġdid</l-m> kull tant snin. Madankollu, <l-m>ix-xogħol</l-m> tradott huwa <l-m>l-eqreb</l-m> li jista’ jkun, <l-m>fil-fehma</l-m> tat-traduttur, <l-m>tal-oriġinal</l-m>. U jekk m’hemmx mod ieħor kif jinqara <l-m>dax-xogħol</l-m>, <l-m>it-traduzzjoni</l-m> toffri fetħa mnejn qarrejja tista’ tgħaddi biex toqrob lejh. Iżda ġieli jagħti <l-m>l-każ</l-m> li lanqas <l-m>it-traduttur</l-m> ma jkun jaf jaqra <l-m>l-lingwa</l-m> oriġinali <l-m>tax-xogħol</l-m> li jixtieq jittraduċi u biex jagħmel dan juża hu stess dik li speċifikament tissejjaħ traduzzjoni pont, jiġifieri jittraduċi mhux <l-m>l-oriġinal</l-m> iżda <l-m>t-traduzzjoni</l-m> li diġà teżisti f’lingwa oħra li jaf jaqra. Juża pont biex joħloq pont ieħor. Traduzzjonijiet ta’ <l-m>dat-tip</l-m> jispiċċaw ħafna iktar ’il bogħod <l-m>mill-oriġinal</l-m> u <l-m>t-telf</l-m> huwa ħafna u ħafna ikbar.</p>
<p>B’din <l-m>it-traduzzjoni</l-m> eċċellenti ta’ Bartolo, huwa biss issa li Saffo bdiet toqrob lejna, għax aħna u naqrawha m’għandniex għalfejn nagħmlu traduzzjoni mentali biex naqilbuha <l-m>għall-idjoma</l-m> li nużaw <l-m>fil-ħajja</l-m> ta’ kuljum. <l-m>Il-ġmiel</l-m> ta’ din <l-m>it-traduzzjoni</l-m> tal-frammenti ta’ Saffo mhuwiex biss għax hija <l-m>bil-Malti</l-m> imma aktar minn hekk <l-m>għall-fatt</l-m> li Bartolo ttraduċa direttament <l-m>mill-Grieg</l-m> Antik mingħajr ebda waqfiet żejda bejn dawn <l-m>iż-żewġ</l-m> lingwi. B’<l-m>dax-xogħol</l-m> għandna traduzzjoni tassew komprensiva, ġabra li, minkejja li tibbaża fuq <l-m>il-manuskritt</l-m> ta’ Voigt <l-m>mill-1971</l-m>, tinkludi anki <l-m>l-aħħar</l-m> frammenti li nstabu <l-m>fl-2004</l-m> u <l-m>fl-2014</l-m>.</p>
<p>Sfortunatament, <l-m>fil-passat</l-m> saru bosta adattamenti ta’ xogħlijiet klassiċi <l-m>għall-Malti</l-m> minn traduzzjonijiet pont, ġeneralment <l-m>mill-Ingliż</l-m>, bħal pereżempju <em>Għemejjel Gilgamex</em> ta’ Pawlu Montebello. Jekk nieħdu <l-m>l-istorja</l-m> tat-traduzzjoni <l-m>għall-Malti</l-m> tal-ħrejjef magħrufin bħala <em>Elf Lejla u Lejla</em>, jew <em><l-m>L-Iljieli</l-m> Għarbin</em> — ħrejjef li għandhom storja kumplessa ħafna ta’ kif, tul <l-m>is-sekli</l-m>, imxew <l-m>mill-fomm</l-m> għall-kitba, minn pajjiż <l-m>għall-ieħor</l-m> u minn kultura u lingwa għal oħra — naraw każ estrem ta’ dak li qed ngħid. <l-m>L-ewwel</l-m> ġabra miktuba ta’ dawn <l-m>il-ħrejjef</l-m>, li oriġinarjament kienu biss orali, kienet <l-m>bil-Persjan</l-m> (<em>Hazār afsāna</em>, Elf Ħrafa) iżda din <l-m>il-ġabra</l-m> m’għadhiex teżisti. <l-m>It-traduzzjoni</l-m> ta’ <l-m>dil-ġabra</l-m> bl-Għarbi (<em>Alf Layla</em>) li saret <l-m>fis-sena</l-m> 850, imbagħad, intużat bħala <l-m>l-bażi</l-m> ta’ ġabra ikbar, bi ħrejjef Għarab miżjudin magħha, li hija <l-m>l-</l-m><em>Alf Layla wa Layla</em> li għadna familjari magħha <l-m>sal-lum</l-m>. Din, madankollu hija adattazzjoni intensiva, iktar milli traduzzjoni, <l-m>tal-ħrejjef</l-m> oriġinali. Matul <l-m>is-sekli</l-m> baqgħu jiżdiedu ħrejjef oħrajn sa ma <l-m>l-corpus</l-m> kollu ġie maqlub <l-m>għall-Franċiż</l-m> minn Antoine Galland <l-m>fil-bidu</l-m> tas-seklu tmintax, u <l-m>l-persunaġġi</l-m> u <l-m>l-istejjer</l-m> tagħhom daħlu <l-m>fl-immaġinarju</l-m> Ewropew, fosthom dik ta’ Aladin u dik ta’ Ali Baba, li ma kinux <l-m>fil-manuskritti</l-m> Għarbin u <l-m>fil-fatt</l-m> ġew miżjudin minn Galland innifsu. Din <l-m>it-traduzzjoni</l-m> tant kienet ta’ importanza li <l-m>l-verżjoni</l-m> bl-Għarbi <l-m>tal-ħrejjef</l-m> li nsibu llum <l-m>x’aktarx</l-m> tinkludi traduzzjoni lura <l-m>għall-Għarbi</l-m> mill-Franċiż ta’ bosta minnhom. Dawn <l-m>il-ħrejjef</l-m> waslu <l-m>l-ewwel</l-m> darba <l-m>bil-Malti</l-m> fl-1977, maqlubin <l-m>mill-Kaptan</l-m> E. D. Busuttil. Iżda Busuttil ma bbażax <l-m>it-traduzzjoni</l-m> tiegħu fuq <l-m>il-verżjoni</l-m> Għarbija, jew <l-m>għall-inqas</l-m> dik Franċiża, imma fuq traduzzjoni Ingliża <l-m>mill-Franċiż</l-m>. Kellhom jgħaddu kważi erbgħin sena sa ma <l-m>fl-aħħar</l-m>, <l-m>fl-2015</l-m>, waslet traduzzjoni ġdida u komprensiva ta’ dawn <l-m>il-ħrejjef</l-m> bil-Malti, miġburin f’volum wieħed li fih iktar minn elf paġna. Veru kont ħadt ferħa xħin rajt li kienet ta’ Edmund Teuma peress li assumejt li kienet traduzzjoni magħmula minn lenti ta’ Arabista. Assumejt hekk għax naf li Teuma jafu fuq li jafu <l-m>l-Għarbi;</l-m> fil-fatt għandna <l-m>t-traduzzjoni</l-m> tiegħu <l-m>tal-Qur</l-m>’ân <l-m>mill-Għarbi</l-m> għall-Malti, li tinkludi noti eseġetiċi. U allura kont iddiżappuntata xħin indunajt li — minkejja li <l-m>l-kobor</l-m> tal-proġett huwa evidenti u li m’għandi <l-m>l-ebda</l-m> dubju <l-m>tal-kapaċità</l-m> u <l-m>d-dedikazzjoni</l-m> kbira ta’ Teuma biex jaqleb <l-m>il-ħrejjef</l-m> għall-Malti — bħala eżerċizzju ta’ traduzzjoni ma kien jinkludi <l-m>l-ebda</l-m> annotazzjoni u dokumentazzjoni <l-m>tal-proċess</l-m>, u iktar u iktar meta qrajt, <l-m>fl-introduzzjoni</l-m> qasira tiegħu stess, li <l-m>l-verżjoni</l-m> bl-Għarbi lanqas biss ikkonsultaha huwa u jittraduċi <l-m>l-ħrejjef</l-m>. Agħar minn hekk huwa <l-m>l-fatt</l-m> li, imbagħad, jibqa’ vag ħafna dwar <l-m>is-sors</l-m> li uża u ma jispeċifikax b’mod ċar u tond minn liema lingwa qalbu <l-m>dax-xogħol</l-m>, u liema edizzjoni segwa, minkejja li jgħid li din hija <l-m>l-ġabra</l-m> “sħiħa” <l-m>tal-</l-m><em>Iljieli Għarbin</em>. <l-m>Id-dispjaċir</l-m> tiegħi ġie <l-m>mill-fatt</l-m> li ħassejtu ħafna <l-m>n-nuqqas</l-m> ta’ tagħrif dwar <l-m>x’jiġifieri</l-m> għalih li jittraduċi xogħol bħal dan <l-m>għal-lingwa</l-m> tagħna, ta’ <l-m>x’inhuma</l-m> l-implikazzjonijiet għalina, meta tqis <l-m>il-kumplessità</l-m> storika ta’ dawn <l-m>il-ħrejjef</l-m>. <l-m>Id-drawwa</l-m> li xogħol jiġi “maqlub <l-m>għall-Malti</l-m>” biex sempliċiment ikollna verżjoni tiegħu <l-m>bil-Malti</l-m> għal skopijiet ta’ divertiment jew <l-m>għall-iskejjel</l-m> kienet komuni <l-m>fit-traduzzjonijiet</l-m> ta’ xogħlijiet klassiċi <l-m>fis-seklu</l-m> għoxrin, u kont mingħalija li kienet qiegħda tinqata’ biex tagħti lok għal traduzzjonijiet li jsiru f’ambitu ta’ riċerka akkademika minflok. Li rrid ngħid hu li xogħlijiet li jserrħu biss fuq traduzzjoni pont u li ma jasserux minn liema lingwa ġew tradotti ma jistgħux jiġu kkumparati ma’ dawk li jsiru bi trasparenza u reqqa kbira, u <l-m>mill-oriġinal</l-m>, bħal pereżempju <l-m>t-traduzzjonijiet</l-m> mill-oriġinal ta’ Pietru Pawl Saydon, Albert M. Grech, Victor Xuereb, Horatio C. R. Vella, Karmenu Serracino, Michael Zammit, Maria Giuliana Fenech u, issa, Warren Bartolo.</p>
<p>Kittieba bħal Temi Zammit, Dun Karm, Bro. Henry Grech, Oliver Friggieri, Edmund Teuma, Achille Mizzi u Pawlu Montebello, fost oħrajn, minkejja li meqjusin bħala tradutturi prolifiċi u ta’ ċertu livell, <l-m>fil-fatt</l-m> mhux dejjem ħadmu direttament <l-m>mill-oriġinal</l-m>, u hemm bosta każijiet fejn intużaw traduzzjonijiet pont mingħajr ma dan ġie speċifikat. Ħaġa <l-m>tal-iskantament</l-m> kemm taf tibqa’ vaga <l-m>l-istqarrija</l-m> ta’ ċerti tradutturi dwar <l-m>is-sors</l-m> li ħadmu fuqu u kemm hi diffiċli kultant issib <l-m>bil-miktub</l-m> minn liema lingwa ġew tradotti wħud minn dawn <l-m>ix-xogħlijiet</l-m>, forsi wkoll biex tiġi evitata <l-m>l-kwistjoni</l-m> ta’ kif se jinkisbu <l-m>l-permessi</l-m> tat-traduzzjoni u <l-m>d-drittijiet</l-m> tal-awtur. Veru li b’dawn <l-m>l-adattazzjonijiet</l-m> it-tradutturi kienu qed jikkontribwixxu, b’xi mod, <l-m>għal-letteratura</l-m> Maltija, iżda jibqa’ <l-m>l-fatt</l-m> li traduzzjoni li ssir mingħajr referenza <l-m>għall-oriġinal</l-m> tagħmel <l-m>l-eżerċizzju</l-m> wieħed amatorjali, anki <l-m>għas-sempliċi</l-m> raġuni li żgur se tkun tinkludi elementi esterni <l-m>għall-oriġinal</l-m>, u se tkun nieqsa minn dawk <l-m>l-elementi</l-m> li kienu neqsin <l-m>fit-traduzzjoni</l-m> pont. Ukoll, fejn kien hemm nuqqas kbir ta’ trasparenza u ta’ dokumentazzjoni <l-m>tal-proċess</l-m> ta’ traduzzjoni — parti essenzjali f’dan <l-m>il-qasam </l-m>— it-tradutturi mhux dejjem ġew ikkritikati għal dan. Biex inkun għedt kollox, jista’ jagħti <l-m>l-każ</l-m> li <l-m>r-raġuni</l-m> għalihom dawn <l-m>it-traduzzjonijiet</l-m>, ħafna minnhom ta’ drammi jew ħrejjef, kienet ġejja <l-m>mill-fatt</l-m> li <l-m>l-uniċi</l-m> tradutturi Maltin kapaċi jittraduċu minn, pereżempju, <l-m>il-Grieg</l-m> u <l-m>l-Latin</l-m>, dak <l-m>iż-żmien</l-m> kienu iktar medhija jittraduċu xogħlijiet ta’ natura liturġika milli letterarja u drammatika. U li <l-m>l-bżonn</l-m> li ħassew <l-m>il-kittieba</l-m>, <l-m>il-poeti</l-m> u <l-m>n-nies</l-m> tat-teatru li jaħdmu b’xogħlijiet klassiċi letterarji <l-m>fil-Malti</l-m> kellu jinqeda minnhom stess billi jserrħu fuq traduzzjonijiet <l-m>mill-Ingliż</l-m>, <l-m>bħat-traduzzjonijiet</l-m> għall-palk ta’ Ġużi Gatt u Oliver Friggieri. Mentri, jekk nieħdu lil Val V. Barbara — li <l-m>x’aktarx</l-m> huwa wieħed <l-m>mill-iktar</l-m> tradutturi prolifiċi li qatt kellna Malta, u li <l-m>l-biċċa</l-m> l-kbira <l-m>tal-corpus</l-m> tat-traduzzjonijiet tiegħu huma reliġjużi, fosthom <em><l-m>L-Istqarrijiet</l-m></em> ta’ Santu Wistin u <em><l-m>Il-Belt</l-m> ta’ Alla</em> — dak <l-m>iż-żmien</l-m> huwa kien qed jaqleb testi <l-m>għall-Malti</l-m> direttament <l-m>mil-lingwi</l-m> oriġinali tagħhom, <l-m>mill-Ebrajk</l-m>, <l-m>mill-Grieg</l-m>, <l-m>mil-Latin</l-m>, <l-m>mill-Ingliż</l-m>, <l-m>mill-Franċiż</l-m>, <l-m>mit-Taljan</l-m> u <l-m>mill-Ispanjol</l-m>! <l-m>Is-sena</l-m> l-oħra, jien u nittraduċi <em>Mutter Courage und ihre Kinder</em> <l-m>mill-Ġermaniż</l-m>, traduzzjoni kkummissjonata minn Teatru Malta biex tittella’ <l-m>fit-Teatru</l-m> Manoel f’Settembru 2022, kien hemm mumenti fejn atturi li kienu qed jaħdmu fuqha bagħtu jistaqsuni għalfejn ċerti partijiet ma kinux qed jaqblu <l-m>mal-verżjoni</l-m> li kellhom huma, li <l-m>fil-fatt</l-m> kienet <l-m>il-verżjoni</l-m> Ingliża — x’aktarx waħda <l-m>mill-ħafna</l-m> verżjonijiet li jeżistu ta’ Eric Bentley, dik li donnha tul <l-m>is-seklu</l-m> għoxrin kienet <l-m>l-aktar</l-m> verżjoni li nqrat f’Malta. <l-m>Il-verżjoni</l-m> ta’ Bentley kienet intużat ukoll meta ttellgħet minn Atturi Productions <l-m>fl-1989</l-m>, ukoll <l-m>il-Manoel</l-m>, direzzjoni ta’ Joe Friggieri. <l-m>Fil-fatt</l-m>, tant hu komuni <l-m>l-isem</l-m> bl-Ingliż ta’ dan <l-m>id-dramm</l-m> Malta li <l-m>fil-paġna</l-m> ddedikata għalih fuq <l-m>il-website</l-m> ta’ Teatru Malta ssib miktub hekk: <em>“Ma Kuraġġ u Wliedha” hija traduzzjoni <l-m>bil-Malti</l-m> ta’ Loranne Vella ta’ Mother Courage ta’ Bertolt Brecht <l-m>bil-Ġermaniż</l-m></em>. Jien u nittraduċi stajt nikkonsulta <l-m>s-soluzzjonijiet</l-m> li sabu tradutturi f’lingwi oħrajn u kelli aċċess <l-m>għall-verżjoni</l-m> Ingliża ta’ Bentley <l-m>tal-1962</l-m>, <l-m>it-traduzzjoni</l-m> Taljana ta’ Ruth Leiser u Franco Fortini <l-m>tal-1970</l-m> u filmat <l-m>tal-verżjoni</l-m> għall-palk <l-m>bil-Franċiż</l-m> li tibbaża fuq <l-m>it-traduzzjoni</l-m> ta’ Geneviève Serreau u Benno Besson <l-m>tal-1960</l-m>. Minn dawn <l-m>il-verżjonijiet</l-m> kollha, ta’ Bentley kienet dik li għalija <l-m>l-iktar</l-m> li tinħass traduzzjoni libera, <l-m>l-iktar</l-m> waħda li titbiegħed <l-m>mill-oriġinal</l-m>. Li kieku użajtha bħala traduzzjoni pont kont nispiċċa ndaħħal elementi li mingħalina huma ta’ Brecht imma li <l-m>fil-fatt</l-m> huma ta’ Bentley, għażliet tiegħu biex jaqdi <l-m>s-sensibbiltà</l-m> tal-qarrejja u <l-m>l-ispettaturi</l-m> Ingliżi ta’ dak <l-m>iż-żmien</l-m>. Kif, wara kollox, sa ċertu punt kont qed nagħmel jien ukoll, irrid u ma rridx. Nemmen li traduzzjoni għandha tkun idjomatika imma <l-m>fl-istess</l-m> ħin assolutament fidila lejn <l-m>l-oriġinali</l-m>, paradoss li impossibbli tirriżolvih.</p>
<p>Li tittraduċi ’l Saffo <l-m>mis-sors</l-m> hija sfida kbira minħabba li <l-m>t-test</l-m> li se taħdem bih, Grieg Antik <l-m>bid-djalett</l-m> Eoliku, kellu <l-m>l-ewwel</l-m> jiġġonġa flimkien minn papirologi biex <l-m>it-test</l-m> ikun fi stat li jista’ jinqara u jiġi studjat. <l-m>Fil-fatt</l-m>, meta ngħidu li Warren Bartolo ttraduċa <l-m>x-xogħlijiet</l-m> ta’ Saffo direttament <l-m>mil-lingwa</l-m> oriġinali mhux qed ngħidu li ħadem fuq <l-m>il-kitbiet</l-m> tagħha minn żmienha, għax dawn inqerdu kollha, u dak li għandna ta’ Saffo huma <l-m>fil-fatt</l-m> frammenti ta’ vrus <l-m>mill-poeżiji</l-m> tagħha miktubin fuq papiri li bdew jinstabu <l-m>mill-1879</l-m>, ħafna minnhom <l-m>fil-miżbla</l-m> viċin ta’ Oksirinku <l-m>fl-Eġittu</l-m>, u oħrajn fuq parċmini jew buqari <l-m>tat-tafal</l-m>. Dawn huma testi li kienu ġew ikkupjati <l-m>mill-oriġinal</l-m> mijiet ta’ snin wara żmienha, meta <l-m>l-verżjonijiet</l-m> oriġinali kienu għadhom ma nqerdux, u meta <l-m>l-ikkupjar</l-m> tagħhom kien mod kif jinżammu ħajjin peress li <l-m>l-poeżiji</l-m> ta’ Saffo kienu popolari ħafna u kienu jiġu ta’ spiss inklużi f’antoloġiji. Madankollu għal madwar għaxar sekli — bejn <l-m>is-seklu</l-m> disgħa u <l-m>s-seklu</l-m> dsatax — ix-xogħol ta’ Saffo kien sparixxa kważi għalkollox u xejn ħlief xi kwotazzjoni tagħha jew testimonjanzi u rakkonti dwar ħajjitha f’kitba antika ma kien għad fadal. Ovvjament, Bartolo lanqas ma ħadem direttament minn fuq dawn <l-m>l-artefatti</l-m>, għalkemm kellu <l-m>l-opportunità</l-m> jara żewġ parċmini <l-m>fl-Ägyptisches</l-m> Museum und Papyrussammlung, Berlin. Jeżistu żewġ ġabriet maġġuri <l-m>tax-xogħlijiet</l-m> ta’ Saffo miktubin <l-m>fil-verżjoni</l-m> oriġinali tagħhom: dik ta’ Edgar Lobel u Denys Page <l-m>tal-1955</l-m> u dik ta’ Eva-Maria Voigt <l-m>tal-1971</l-m>, li, minkejja li ma tinkludix <l-m>il-frammenti</l-m> li nstabu wara <l-m>l-1974</l-m>, għadha meqjusa bħala <l-m>l-edizzjoni</l-m> moderna standard, u hija dik li segwa Bartolo, iżda żied magħha <l-m>l-frammenti</l-m> l-oħrajn li nstabu wara.</p>
<p>Minħabba <l-m>l-istat</l-m> frammentarju <l-m>tal-poeżiji</l-m> ta’ Saffo, ġieli kulma fadal minn vers huwa nofs kelma, u hemm opinjonijiet differenti dwar <l-m>x’setgħet</l-m> kienet <l-m>il-kelma</l-m> sħiħa; aħseb u ara dwar <l-m>x’seta</l-m>’ kien <l-m>il-bqija</l-m> tal-vers, jew <l-m>il-bqija</l-m> tal-poeżija nnifisha. <l-m>Fin-noti</l-m> ta’ wara, Bartolo jispjega <l-m>l-għażliet</l-m> tiegħu, u <l-m>r-raġunijiet</l-m> għalihom, ta’ kliem fejn ma kienx ċar jekk fuq <l-m>il-papiru</l-m> fejn instabet dik <l-m>in-nofs</l-m> kelma — mhux sħiħa minħabba qasma <l-m>fil-papiru</l-m> stess — hijiex kelma jew oħra. Jispjega wkoll <l-m>id-diffikultajiet</l-m> li ltaqa’ magħhom huwa u jipprova jqarreb <l-m>il-ħsieb</l-m> ta’ Saffo <l-m>għall-mod</l-m> kif kieku jingħad <l-m>bil-Malti</l-m>, bħal pereżempju f’każ fejn jintuża <l-m>l-infinittiv</l-m> tal-verb <l-m>fil-futur</l-m>, li <l-m>bil-Malti</l-m> m’għandniex kelma waħda għal <l-m>dil-forma</l-m>. Drabi oħrajn, <l-m>id-diffikultà</l-m> toħroġ <l-m>mill-fatt</l-m> li <l-m>l-kelma</l-m>, avolja sħiħa, mhux ċara biżżejjed biex tinqara sew u kien hemm papirologi li għamlu traskrizzjoni differenti tagħha. <l-m>Fl-ewwel</l-m> vers <l-m>tal-ewwel</l-m> poeżija hemm kelma li tista’ tkun jew “poikilothron” — tron ikkulurit — jew “poikilophron” — moħħ ikkulurit. Skont <l-m>x’jagħżel</l-m> it-traduttur se toħroġ tifsira li ssegwi <l-m>l-interpretazzjoni</l-m> tiegħu: “poikilothron”<span class="pull">,</span> li jagħżel Bartolo, toħloq <l-m>il-vers</l-m> “Afroditi dejjiema <l-m>tat-tron</l-m> intarsjat” u aħna u naqrawh nimmaġinaw <l-m>l-injam</l-m> lussuż ikkulurit li fuqu tpoġġi Afroditi. <l-m>L-istess</l-m> tifsira narawha <l-m>fil-verżjoni</l-m> Franċiża ta’ Renée Vivien <l-m>tal-1903:</l-m> “Toi dont le trône est <l-m>d’arc-en-ciel</l-m>, immortelle Aphrodita”<span class="pull">.</span> Iżda kieku għażel li jsegwi <l-m>l-verżjoni</l-m> l-oħra li tinsab <l-m>fil-manuskritti</l-m>, “poikilophron”<span class="pull">,</span> kif għamlu tradutturi oħrajn, bħal pereżempju Anne Carson <l-m>fl-2002</l-m>, <l-m>il-vers</l-m> jinbidel għal dan: “Deathless Aphrodite of the spangled mind”<span class="pull">.</span> Liema waħda kellha f’rasha Saffo? Sa ma titfaċċa biċċa papiru oħra mhux se jkollna risposta u għalhekk dawn <l-m>iż-żewġ</l-m> realtajiet ta’ Saffo huma possibbli jeżistu <l-m>fl-istess</l-m> ħin, fejn waħda ma tikkanċellax <l-m>lill-oħra</l-m>. Jeżistu <l-m>t-tnejn</l-m> mhux f’dinjiet paralleli jew alternattivi, jew <l-m>fil-livell</l-m> kwantistiku, iżda f’verżjonijiet u traduzzjonijiet li rriżultaw minn deċifrazzjoni u interpretazzjoni differenti <l-m>tal-fdalijiet</l-m> tal-papiri, fatt li jkompli jżid <l-m>mal-faxxinu</l-m> ta’ kif nesperjenzaw <l-m>ix-xogħol</l-m> ta’ Saffo.</p>
<p>Din silta <l-m>mill-framment</l-m> 44, u nammetti li hija waħda li qrajt ħafna drabi, ma nafx għalfejn togħġobni daqshekk. Se nniżżilha hawnhekk u nħalliha titkellem għaliha nnifisha:</p>
<blockquote>Minn Tebi <l-m>l-belt</l-m> qaddisa u minn Plakija li dejjem tnixxi —  <br>Andromaki <l-m>d-delikata</l-m> fl-iġfna fuq <l-m>il-mielaħ</l-m><br>baħar. U bosta brazzuletti dehbin u lbiesi<br>vjola mfewħa, ornamenti mlewna,<br>tazez <l-m>tal-azzar</l-m> bla għadd u ivorju.<br>Hekk qal, u malajr <l-m>l-għażiż</l-m> missier qam,<br> u <l-m>l-aħbar</l-m> daret ma’ sħabu <l-m>fil-kbira</l-m> belt,<br>fis <l-m>it-Trojjani</l-m> rabtu <l-m>l-bgħula</l-m> b’madmad<br><l-m>mal-mirkba</l-m> bla xkiel, u telgħu kotra sħiħa <br>ta’ nisa kif ukoll ta’ tfajliet b’għekiesi delikati</blockquote>
<p>Kważi kważi, <l-m>il-ġmiel</l-m> ta’ xogħol bħal ta’ Bartolo qiegħed <l-m>fid-dokumentazzjoni</l-m> tal-prattika u <l-m>l-proċess</l-m> tat-traduzzjoni daqskemm hu <l-m>fit-traduzzjoni</l-m> nnifisha. Fi żmien meta <l-m>t-traduzzjoni</l-m>, permezz <l-m>tal-awtomatizzazzjoni</l-m>, tmur id f’id <l-m>mal-idea</l-m> li jiġi ġġenerat iktar u iktar kontenut <l-m>fl-inqas</l-m> żmien possibbli — litteralment f’ħakka <l-m>t’għajn </l-m>— ix-xogħol <l-m>tat-traduttur</l-m> bħala bniedem, speċjalment <l-m>fil-każ</l-m> ta’ xogħol letterarju u poeżija, u speċifikament meta qed niffukaw fuq fdalijiet ta’ vrus fuq papiru miktubin iktar minn elfejn sena ilu, huwa imprezzabbli. <l-m>In-noti</l-m> ta’ Bartolo jinqraw bħal djarju intimu, onest, offrut b’rispett kbir <l-m>mit-traduttur</l-m> lill-qarrej. B’kitba li xxaqleb minn qrara għal memoir għal dokumentazzjoni akkademika, <l-m>it-traduttur-poeta</l-m> jieħu <l-m>lill-qarrejja</l-m> tiegħu fuq <l-m>il-vjaġġ</l-m> li qed jagħmel huwa u jiskava biex jara kif <l-m>l-aħjar</l-m> jista’ jwassal <l-m>fil-lingwa</l-m> Maltija dak li fadal <l-m>mil-lirika</l-m> ta’ Saffo. Insibu dokumentazzjoni <l-m>tal-prassi</l-m> u <l-m>tal-proċess</l-m> tat-traduzzjoni, <l-m>id-deċiżjonijiet</l-m> li kellu jieħu, <l-m>il-ħsibijiet</l-m> li tqanqlulu huwa u jissara <l-m>mal-kitbiet</l-m> ta’ Saffo. Hemm nota għal kważi kull framment, xi drabi b’tagħrif grammatikali, oħrajn b’referenzi għal kitbiet oħrajn minn żminijiet differenti li setgħu kienu allużjoni <l-m>għall-vrus</l-m> ta’ Saffo, oħrajn b’kummenti analitiċi dwar <l-m>il-poeżija</l-m> nnifisha. F’oħrajn insibu kummenti personali, bħal entrati fi djarju, u dawn nagħrfuhom minħabba <l-m>l-użu</l-m> tal-korsiv. Insiru nafu iktar dwar fejn kien, <l-m>x’kien</l-m> qed jaħseb, <l-m>x’kien</l-m> għaddej <l-m>fil-ħajja</l-m> tat-traduttur huwa u jgħix <l-m>il-vrus</l-m> li kien qed jaħdem fuqhom. Anki hu, bħala traduttur, iħalli kliem Saffo jitħaddtu ma’ kitbiet ta’ kittieba oħrajn li kien qed jaqra tul <l-m>is-snin</l-m> li dam jaħdem fuq <l-m>il-frammenti</l-m>. B’dan kollu nintebħu kemm qed jipprova jkun trasparenti u onest magħna huwa u jagħżel liema kelma toqgħod <l-m>l-aħjar</l-m>, għażla li forsi ġejja wkoll <l-m>mis-sitwazzjoni</l-m>, <l-m>mill-burdata</l-m> tiegħu dakinhar, jew imnebbħa minn kitba oħra li nzerta kien qed jaqra, miktuba minn xi ħadd ieħor. Nammetti li fraħt meta rajt lil Paul B. Preciado msemmi <l-m>fin-nota</l-m> għall-framment 93. Intbaħt bih wara li bdejt nikteb dan <l-m>l-esej</l-m>, wara li għażilt li nħalli <l-m>l-ktieb</l-m> ta’ Bartolo jitkellem <l-m>mal-kotba</l-m> l-oħra li kont qed naqra jien, inkluż <em>Dysphoria mundi</em>. <l-m>Dil-konverżazzjoni</l-m> kienet ilha li bdiet.</p>
<p class="break"><span class="initial"><span class="dropcap drop-H">H</span>uwa</span> mifhum li Saffo kitbet madwar 10 000 vers, li <l-m>fil-Greċja</l-m> Antika kienu jinqraw billi kienu jinsabu miġburin f’disa’ volumi. Minn dan kollu fadlilna biss 650 vers. Biċċa mhux ħażin minn dawn <l-m>il-vrus</l-m> huma frammentati sew, kultant kelma waħda minn linja tiġi segwita minn kelma waħda oħra <l-m>mill-vers</l-m> ta’ wara, imbagħad isegwi vers mitluf, jiġifieri linja vojta. Taf tkun frustranti taqra framment li kulma fih huma kelma ’l hawn u oħra ’l hemm. Kif suppost naqrawhom? Għalfejn għandna nqisuhom ta’ importanza dawn <l-m>il-fdalijiet</l-m> tant li saħansitra jiġu tradotti? U xi tfisser traduzzjoni meta <l-m>fil-fatt</l-m> kulma hemm deċifrabbli fuq <l-m>il-papiru</l-m> huwa nofs ta’ kelma li tista’ faċilment tkun jew kelma jew oħra? Kif iħossu <l-m>t-traduttur</l-m> li huwa wkoll ikollu jagħmel xogħol ta’ skavar, deċifrar u interpretazzjoni <l-m>tat-tifsira</l-m> ta’ kelma waħdanija maqtugħa <l-m>mill-kuntest</l-m>? Imma wkoll, kif tħossha <l-m>l-qarrejja</l-m> hi u tqalleb fihom? <l-m>Il-pubblikazzjoni</l-m> tat-traduzzjoni f’lingwi differenti <l-m>tal-frammenti</l-m> ta’ Saffo hija fiha nnifisha stedina <l-m>lill-qarrejja</l-m> biex, qabelxejn, taċċetta li dak li se taqra huma fdalijiet żgħar, frammentati, <l-m>mix-xogħol</l-m> il-kbir li, skont <l-m>it-testimonjanzi</l-m> li għandna kien kapolavur, ta’ barra minn hawn! U li la ma tista’ tagħmel xejn biex taċċessa <l-m>l-għeġubijiet</l-m> ta’ Saffo, tkun lesta li tersaq lejn xogħolha b’mod għalkollox differenti minn kif kienu jesperjenzawh <l-m>il-qarrejja </l-m>— u <l-m>s-semmiegħa </l-m>— fi żmienha u <l-m>fis-sekli</l-m> ta’ wara meta <l-m>l-kitbiet</l-m> kienu għadhom qed jiġu kkupjati u moqrija.</p>
<blockquote>] <br>ħsieb <br>ħafi <br>]<br>  (framment 12)</blockquote>
<p><l-m>Il-framment</l-m> bħal żerriegħa. <l-m>Il-framment</l-m> bħal ċelebrazzjoni <l-m>tal-inkompletezza</l-m>. Framment jista’ jkun aċċidentali iżda wkoll intenzjonali. <l-m>Il-framment</l-m> jista’ jinqara bħala forma ta’ emanċipazzjoni li tikser <l-m>il-konvenzjoni</l-m> tar-reċipjent li jesa’ <l-m>t-totalità</l-m>. <l-m>Il-framment</l-m> jisfida <l-m>ż-żmien</l-m>, jinħeles minnu. Kif taqrah framment? Bħal jigsaw puzzle, fejn kull biċċa ġdida tibdel <l-m>l-istampa</l-m> kollha li kellna <l-m>s’issa</l-m>, iżda wkoll, fejn kull biċċa hija totali fiha nnifisha, u fejn kull framment isir sħiħ minħabba <l-m>l-kuntest</l-m> li jinqara fih? <l-m>Il-frammenti</l-m> li jifdal minn xi ħaġa jafu jsiru aktar ta’ valur u ta’ min jipproteġihom — bħal perla waħdanija minn teżor mitluf — milli kieku <l-m>l-ħaġa</l-m> tinsab sħiħa, intatta. Għax <l-m>il-frammenti</l-m> huma <l-m>l-ħjiel</l-m> ta’ xi ħaġa ikbar li qatt m’aħna se naraw. <l-m>Il-framment</l-m> huwa bħal fetħa żgħira li minnha nistgħu nilmħu <l-m>x’seta</l-m>’ kien. <l-m>Il-frammenti</l-m> ta’ Saffo huma frammenti aċċidentali, <l-m>l-istat</l-m> tagħhom ta’ framment huwa sforz <l-m>il-medda</l-m> ta’ żmien u sensiela ta’ sfortuni, fosthom, <l-m>x’aktarx</l-m>, <l-m>in-nirien</l-m> li ħakmu <l-m>l-librerija</l-m> ta’ Lixandra. Iżda jista’ jkun li <l-m>l-biċċa</l-m> l-kbira <l-m>tal-kitbiet</l-m> ta’ Saffo tħallew jintilfu kemm minħabba <l-m>l-kontenut</l-m> tagħhom kif ukoll minħabba <l-m>l-fatt</l-m> li <l-m>l-kittieba</l-m> kienet mara li bi kliemha sfidat ċerti konvenzjonijiet.</p>

<blockquote>]<br>]u lanqas <br>]xewqa <br>]u <l-m>fl-istess</l-m> ħin <br>]fjura <br>]xewqa <br>]pjaċir <br>  (framment 78)</blockquote>
<p>Tul <l-m>is-seklu</l-m> tmintax u <l-m>sal-bidu</l-m> tas-seklu dsatax, <l-m>ir-rovini</l-m> u <l-m>l-fdalijiet</l-m> mill-imgħoddi kienu ta’ faxxinu kbir <l-m>għall-artisti</l-m> u <l-m>l-poeti</l-m>. Ukoll, tant kienet saret drawwa komuni u aċċettata li <l-m>l-qarrejja</l-m> jaqraw xogħlijiet mhux kompluti, fdalijiet ta’ kitbiet minn żmien ieħor, li <l-m>bil-mod</l-m> il-mod bdiet xejra ta’ poeżiji intenzjonalment miktubin u ppubblikati f’forma frammentata. Din kellha <l-m>l-ekwivalenti</l-m> tagħha wkoll pereżempju <l-m>fl-arkitettura</l-m>, bħalma huma <l-m>r-rovini</l-m> artifiċjali li għadek issib <l-m>fil-ġonna</l-m> ta’ bosta palazzi Ewropej <l-m>mis-seklu</l-m> tmintax, fosthom Château de Laeken, <l-m>il-Palazz</l-m> residenzjali <l-m>tal-familja</l-m> Rjali <l-m>tal-Belġju</l-m>. Għaldaqstant, <l-m>fid-dawl</l-m> tal-importanza li bdiet tingħata lil <l-m>dil-kitba</l-m> deliberatament frammentata — fis-sens ta’ xogħol li jitħalla inkomplet b’mod apposta, jew xogħol mibni speċifikament bħala framment, tant li nħoloq ġeneru fih innifsu, <l-m>bħall-framment</l-m> Romantiku, <l-m>l-esej</l-m> frammentat jew <l-m>ir-rumanz</l-m> frammentat — il-vrus li fadlilna ta’ Saffo llum jistgħu anki huma jinqraw bħala frammenti intenzjonali. <l-m>Il-kelmiet</l-m> neqsin, immarkati b’elissi jew parentesi, isiru pawżiet meqjusa biex jikkalmaw <l-m>ir-ritmu</l-m> tal-qari, spazji ta’ silenzji li joffru mod differenti ta’ kif naqraw u nirrelataw <l-m>mal-poeżija</l-m>. <l-m>Fit-traduzzjoni</l-m> ta’ Bartolo, <l-m>is-sinjal</l-m> ] jintuża biex jindika <l-m>lill-qarrej</l-m> li <l-m>l-poeżija</l-m> jew <l-m>il-kelma</l-m> hija maqsuma u mhux kompluta. <l-m>It-traduttur</l-m> javżana li <l-m>l-“poeżija</l-m> ta’ Saffo hija maqsuma. <l-m>Il-framment</l-m> tagħha jħoll <l-m>il-verb</l-m>, ixaqqaq <l-m>in-nom</l-m> mill-aġġettiv.<span class="pullsemi">”</span> Fuq paġna ta’ ktieb li fiha iktar vojt milli kitba, <l-m>il-parentesi</l-m> u <l-m>l-elissi</l-m> jsiru <l-m>l-ekwivalent</l-m> viżwali <l-m>tas-silenzju</l-m> solenni mqanqal <l-m>mill-qerda</l-m> li ġarrbu <l-m>l-kelmiet</l-m> u <l-m>l-vrus</l-m> maqsumin jew neqsin. Pawżiet li jġegħluna naqraw b’iktar reqqa u napprezzaw iktar <l-m>il-vuċi</l-m> ta’ poeta li ġiet imsikkta matul sekli sħaħ. Silenzju li jtarrax. Vojt li jitlob li jimtela permezz ta’ interpretazzjoni u ta’ immaġinazzjoni. <l-m>Bil-kontra</l-m> ta’ test komplut, <l-m>il-framment</l-m> isir, b’hekk, espressjoni ta’ libertà, ta’ fluwidità. Mhuwiex finali u lanqas finit. <l-m>Il-framment</l-m> jittrasforma <l-m>l-proċess</l-m> tal-qari fi stennija proprju għax <l-m>fl-inkompletezza</l-m> tiegħu jirrifjuta li jasal <l-m>għad-dunque</l-m>, billi jagħżel, minflok, li jerġa’ jdur fuqu nnifsu u joffri <l-m>l-kuntrarju</l-m> mingħajr ma jikkontradixxi. Mhuwiex test qarrieqi bħalma jaf ikun test sħiħ li <l-m>bit-totalità</l-m> u <l-m>l-kompletezza</l-m> tiegħu jipprova jwassal <l-m>il-ħsieb</l-m> li hemm “<l-m>il-verità</l-m>” maqbuda ġo fih. <l-m>Fil-framment</l-m>, <l-m>il-ħjiel</l-m> tal-verità jista’ jintlemaħ <l-m>fl-elissi</l-m> u <l-m>l-parentesi</l-m> li joffru fetħa għal possibbiltajiet infiniti. <l-m>Il-framment</l-m> jevita <l-m>r-riżoluzzjoni</l-m> billi jaħdem bħala rivoluzzjoni.</p>
<p><l-m>Fil-qari</l-m> ta’ framment, <l-m>il-ħin</l-m> jinħass għaddej iktar <l-m>bil-mod</l-m>, minkejja li <l-m>fil-qosor</l-m> tiegħu jista’ jinqara malajr. Iżda <l-m>l-pawżiet</l-m> huma sostnuti, <l-m>l-ispazji</l-m> tqal lesti biex iwelldu ħsieb ġdid, u joħolqu effett li jkanġi <l-m>l-kliem</l-m> madwaru — it-tifsira <l-m>tal-kelmiet</l-m> daqqa tidher mod, daqqa mod ieħor. <l-m>Il-framment</l-m> ma jinqarax b’mod lineari iżda multilineari. <l-m>Il-kronoloġija</l-m> ma tibqax importanti. Isiru importanti <l-m>l-konnessjonijiet</l-m> li jinħolqu bejn <l-m>il-fdalijiet</l-m>. Bħal f’możajk. <l-m>Il-ħin</l-m> tal-framment mhuwiex dak li nassoċjaw ma’ Kronidi — ħin konsekuttiv, lineari, storiku, progressiv, jiġifieri <l-m>l-kunċett</l-m> empiriku <l-m>taż-żmien</l-m> li jinqasam f’passat, preżent u futur — iżda dak ta’ Ajun, <l-m>il-ħin</l-m> perpetwu, mingħajr konfini, <l-m>il-ħin</l-m> taċ-ċiklu u <l-m>l-istaġuni</l-m>, <l-m>iż-żmien</l-m> tar-ritwal li jiġi kull sena, fejn <l-m>il-futur</l-m> huwa verżjoni oħra <l-m>tal-passat</l-m> u <l-m>ż-żmien</l-m> jiġi esperjenzat bħala eternità.</p>
<p>Storikament, <l-m>il-poeżija-framment</l-m> bħala forma letterarja narawha titwieled <l-m>fil-letteratura</l-m> u <l-m>l-filosofija</l-m> Romantika — speċjalment <l-m>fix-xogħol</l-m> ta’ Friedrich Schlegel, <l-m>fl-ewwel</l-m> fażi <l-m>tar-Romantiċiżmu</l-m> fil-letteratura Ġermaniża f’Jena. <l-m>L-għan</l-m> ewlieni <l-m>tar-Romantiċiżmu</l-m> bħala moviment kien li jeżalta <l-m>l-emozzjoni</l-m> u <l-m>l-ġmiel</l-m>, u li jkun ta’ reazzjoni <l-m>għar-rivoluzzjoni</l-m> agrikola u dik industrijali li kienu qed iseħħu dawk <l-m>iż-żminijiet</l-m>, u <l-m>għar-razzjonaliżmu</l-m> xjentifiku <l-m>tan-natura</l-m>. August Wilhelm Schlegel, ħu Friedrich, jgħid li <l-m>l-aktar</l-m> kwalità prezzjuża <l-m>tan-natura</l-m> tal-bniedem hija <l-m>t-tendenza</l-m> tagħha li tinbidel u tiddiversifika. Minkejja <l-m>l-element</l-m> Romantiku li jigglorifika glied ta’ ċertu tip — pereżempju f’isem <l-m>in-nazzjonaliżmu </l-m>— u eroj belliċi bħal Napuljun u Garibaldi, <l-m>fit-teorija</l-m>, <l-m>il-ħsieb</l-m> Romantiku kien jopponihom <l-m>l-istejjer</l-m> li qed insejħilhom <l-m>bil-lanza</l-m>, <l-m>l-istejjer</l-m> fejn <l-m>il-ħajja</l-m> u <l-m>n-natura</l-m> huma <l-m>l-ewwel</l-m> li jinqerdu, u kien imqanqal sew <l-m>mit-tama</l-m> tal-fejqan <l-m>tad-dinja</l-m>. Id f’id ma’ dan kien hemm <l-m>il-ħsieb</l-m> l-ieħor li <l-m>l-hekk</l-m> imsejħin kuntrarji jistgħu <l-m>fil-fatt</l-m> jingħaqdu f’unjoni armonjuża, u li dawk <l-m>l-aspetti</l-m> li normalment jitqiesu bħala opposti jistgħu <l-m>fil-fatt</l-m> jiġu rikonċiljati. Bħalma, pereżempju, naraw <l-m>fil-poeżiji</l-m> ta’ William Blake, ħaġa mhijiex <l-m>in-negazzjoni</l-m> tal-oppost tagħha; <l-m>il-kuntrarji</l-m> huma essenzjali f’dak li jagħmilna bnedmin, u ma jistax ikun hemm progress mingħajr kuntrarji. <l-m>Il-framment</l-m>, għaldaqstant, kien <l-m>għall-poeti</l-m> Romantiċi kemm <l-m>l-emblema</l-m> tat-taqtigħa kontra dak kollu li jxekkel <l-m>l-emozzjonijiet</l-m>, <l-m>id-diversità</l-m> u <l-m>l-ġmiel</l-m> naturali, kif ukoll <l-m>it-tama</l-m> għar-rebħa nnifisha. <l-m>Il-lista</l-m> tal-poeti Romantiċi, fosthom Byron, Keats u Shelley, li jagħmlu referenza għal, pereżempju, <l-m>il-framment</l-m> 31 ta’ Saffo hija xhieda ta’ kemm kienet influwenza kbira fuqhom, <l-m>l-aktar</l-m> fir-rigward <l-m>tal-idea</l-m> tal-poeta bħala persuna li tħoss, u li tgħanni <l-m>l-emozzjonijiet</l-m> tagħha f’widnet min lest jismagħhom, idea għalkollox differenti <l-m>mill-kunċett</l-m> klassiku <l-m>tal-poeta</l-m> bħala artiġġjan <l-m>tal-kelma</l-m> li jindirizza <l-m>l-ġemgħa</l-m>. Sfortunatament, raġuni importanti għalfejn <l-m>x’aktarx</l-m> il-ħsieb Romantiku falla milli jwettaq <l-m>l-għanijiet</l-m> tiegħu ġejja <l-m>mill-ottimiżmu</l-m> enormi li kellhom <l-m>il-poeti</l-m> fis-saħħa <l-m>tal-ġmiel</l-m>, ottimiżmu li ma għarfux jibbilanċjaw b’polemika u attiviżmu politiku b’saħħtu tant meħtieġ biex ma jingħelibx <l-m>mill-forza</l-m> qerrieda <l-m>tal-industrijalizzazzjoni</l-m>. <l-m>Iż-żerriegħa</l-m> veru li b’saħħitha għax tħaddan fiha <l-m>l-ħajja</l-m> u <l-m>l-ġmiel</l-m>, iżda <l-m>l-potenzjal</l-m> tagħha jispiċċa <l-m>fix-xejn</l-m> mal-ewwel daqqa li taqla’<span class="pullsemi">.</span></p>
<p><l-m>Il-framment</l-m> għadu <l-m>sal-lum</l-m> forma ta’ emanċipazzjoni u ta’ reazzjoni kontra <l-m>l-omnipotenza</l-m> tas-sistemi ta’ kontroll totali. <l-m>Il-framment</l-m> huwa interruzzjoni volontarja. Huwa espressjoni <l-m>tal-impossibbiltà</l-m> tal-kompletezza <l-m>tal-ħsieb</l-m>, <l-m>tal-insuffiċjenza</l-m> tal-lingwa bħala mezz ta’ komunikazzjoni. <l-m>Il-framment</l-m> huwa totalità parzjali, preżenza assenti, jew aħjar, assenza preżenti. Kif diġà semmejt, <l-m>fil-framment</l-m>, <l-m>il-kontradizzjoni</l-m> ma tikkanċellax ħaġa biex tenfasizza <l-m>l-oppost</l-m> tagħha; anzi, <l-m>l-opposti</l-m> flimkien jiġġeneraw iktar possibbiltajiet. Ilni <l-m>mill-bidu</l-m> nistenna sa ma jasal <l-m>l-aħjar</l-m> waqt biex insemmi dak li għalija huwa <l-m>l-kapolavur</l-m>, <l-m>s’issa</l-m>, ta’ Matthew Schembri — <em>Ħassartek</em>, li ħareġ <l-m>fl-2021 </l-m>— ktieb li malli tiftħu u tqalleb fih ma tistax ma taħsibx <l-m>fil-pubblikazzjonijiet</l-m> tal-lum <l-m>tal-frammenti</l-m> ta’ Saffo. <l-m>Dax-xogħol</l-m> ta’ frammentazzjoni deliberata ta’ Schembri huwa ħarba minn kull tentattiv ta’ kategorizzazzjoni letterarja. F’kitbiet oħrajn ta’ Schembri naraw kemm <l-m>is-suġġett</l-m> tal-ġeneru, jew aħjar <l-m>tal-kategorizzazzjoni </l-m>— jiġifieri <l-m>t-tqegħid</l-m> f’kaxxa magħluqa mingħajr lok għal ċaqliq jew tibdil — tal-ġeneru, huwa ta’ interess kbir għalih, u dan <l-m>l-aspett</l-m> jesplorah mhux biss tematikament iżda <l-m>fil-fluwidità</l-m> tal-ġeneri letterarji nfushom. <l-m>It-test</l-m> ta’ <em>Ħassartek</em> inħoloq mhux <l-m>bil-kitba</l-m>, jiġifieri <l-m>bil-produzzjoni</l-m>, ta’ test ġdid, iżda <l-m>bit-tħassir</l-m> ta’ partijiet sostanzjali minn xogħol ieħor, iktar bikri, ta’ Schembri — ir-rumanz <em>Stessi</em> li ħareġ <l-m>fl-2018</l-m>. <l-m>L-awtur</l-m> fittex <l-m>il-materjal</l-m> ġdid tiegħu billi skava <l-m>fis-saffi</l-m> tal-kitba tiegħu stess, neħħa dak kollu li, wara tlieta jew erba’ snin beda jinħass żejjed, u ħalla biss dawk <l-m>il-ftit</l-m> kelmiet minn linja ’l hawn u minn oħra ’l hemm. Baqa’ jħaffer u jarmi sa ma tfaċċat biċċa xogħol ġdida. Biex nagħti eżempju, f’paġna 60 ta’ <em>Stessi</em> hemm paragrafu minnhom li jinkludi <l-m>dis-sentenza:</l-m> “Lgħabt logħba wara logħba fuq <l-m>il-PSP</l-m>. Imma qisu ma kellix interess u bdejt nitlef kull darba”<span class="pull">.</span> <l-m>Fil-paġna</l-m> 60 ta’ <em>Ħassartek</em> insibu paġna kważi vojta li tinkludi biss dawn <l-m>il-kelmiet:</l-m></p>
<blockquote>logħba wara logħba<br>                    bdejt nitlef kull darba</blockquote>
<p>F’dan <l-m>il-proċess</l-m> letterarju li jinħass ukoll wieħed ta’ żvilupp personali, Schembri kien kemm <l-m>l-arkeologu</l-m> li skava, kemm <l-m>l-awtur</l-m> tal-bieraħ li ġie skopert, kemm <l-m>il-papirologu</l-m> li ddeċifrah, kif ukoll <l-m>l-awtur</l-m> tal-frammenti <l-m>l-ġodda</l-m> offruti <l-m>lill-qarrej</l-m> tal-lum. <em>Ħassartek</em> twieled minn rumanz iżda jinqara bħal poeżija. <l-m>Ir-rumanz</l-m> <em>Stessi</em> jien qrajtu darba, b’mod lineari minn qoxra sa qoxra. <em>Ħassartek</em> esperjenzajtu b’mod għalkollox differenti. Ftaħtu, flejtu u dortu kemm-il darba u <l-m>l-frammenti</l-m> qatt ma qrajthom paġna wara <l-m>l-oħra</l-m>. <l-m>L-istess</l-m> framment qrajtu iktar minn darba u kull darba qanqalli ħsibijiet differenti.</p>
<p><l-m>Fil-każ</l-m> ta’ Saffo, hemm għadd kbir ta’ arkeologi, papirologi u studjużi jfittxu u jeżaminaw kull framment ġdid li jitfaċċa. <l-m>Il-framment</l-m> 58, dak li huwa magħruf ukoll bħala <l-m>l-poeżija</l-m> ta’ Titonu, għandu storja ta’ skoperta sabiħa immens li tmur ħafna <l-m>mat-tema</l-m> tal-poeżija nnifisha. F’dan <l-m>il-framment</l-m> insibu <l-m>l-mit</l-m> tal-alla <l-m>tas-Sebħ</l-m> u <l-m>l-maħbub</l-m> tagħha Titonu, li kien żagħżugħ <l-m>mill-isbaħ</l-m> tant li Sebħ talbet lil Żews jagħtih <l-m>id-don</l-m> tal-ħajja dejjiema. Iżda <l-m>fit-talba</l-m> nesiet tinkludi <l-m>x-xewqa</l-m> tagħha li jibqa’ żagħżugħ ta’ dejjem ukoll, u <l-m>maż-żmien</l-m> Titonu jibda jixjieħ u kompla jixjieħ iżda qatt ma jmut. <l-m>Dal-framment</l-m> illum jinkludi poeżija kważi sħiħa li ġġonġiet flimkien matul <l-m>is-snin</l-m> minn fdalijiet li nstabu f’postijiet għalkollox differenti: <l-m>mill-papiri</l-m> li nstabu mormija f’Oksirinku <l-m>fis-seklu</l-m> dsatax li wasslu <l-m>għall-manuskritt</l-m> ta’ Oxford u <l-m>mill-papiri</l-m> oħrajn li nstabu ħafna iktar riċenti — u ġew ippubblikati <l-m>fl-2004 </l-m>— li jagħmlu parti <l-m>mill-kollezzjoni</l-m> ta’ papiri magħrufa bħala <l-m>l-papiri</l-m> ta’ Kolonja. <l-m>Dal-papiru</l-m> baqa’ kkonservat peress li kien intuża <l-m>fil-proċess</l-m> ta’ kkonservar <l-m>tal-mummji</l-m> fejn għandek saff fuq ieħor ta’ għażel u papiri miksijin <l-m>bil-ġibs</l-m>, ħafna drabi <l-m>għall-iffurmar</l-m> tal-maskri użati <l-m>fir-rit</l-m> tad-difna. <l-m>Dal-papiru</l-m> bil-vrus ta’ Saffo dwar <l-m>l-immortalità</l-m> ta’ Titonu, li sab ruħu mgeżwer ma’ ġisem immummifikat <l-m>bil-għan</l-m> li jippreservah, huwa <l-m>mill-bidu</l-m> tas-seklu 3 QEK u huwa <l-m>l-iktar</l-m> artefatt qadim li qatt instab <l-m>bil-vrus</l-m> ta’ Saffo. Din <l-m>is-sejba</l-m>, flimkien ma’ diversi sejbiet oħra riċenti ta’ papiri li jinkludu frammenti ta’ Saffo, tkompli żżid <l-m>mal-proċess</l-m> ta’ immortalizzazzjoni <l-m>tal-kitba</l-m> ta’ Saffo, fejn ma’ kull sejba ġdida tinbidel <l-m>l-immaġni</l-m> li għandna ta’ <l-m>dil-poeta</l-m>.</p>
<p class="break"><span class="initial"><span class="dropcap drop-I">I</span><l-m>r-reċezzjoni</l-m></span> <l-m>tal-lirika</l-m> frammentata ta’ Saffo hija evidenza ta’ kemm <l-m>il-vojt</l-m>, <l-m>in-nuqqas</l-m>, <l-m>it-tħassir</l-m>, kapaċi jimtela biex jingħatalu sinifikat li jrendi kitba minn żmien ieħor applikabbli <l-m>għar-realtà</l-m> tal-preżent. <l-m>Il-vojt</l-m> li jimtela minn ilħna li huma oppressi, soppressi, <l-m>mill-ħakma</l-m> qerrieda ta’ viżjoni ta’ ħajja medhija <l-m>bil-qerda</l-m>, <l-m>il-qtil</l-m>, <l-m>ir-regħba</l-m>, <l-m>il-kruha</l-m>, <l-m>it-tniġġis</l-m>, <l-m>il-mibegħda</l-m>, <l-m>il-firda</l-m>, <l-m>l-istmerrija</l-m>, <l-m>id-djuq</l-m>. Mhux ta’ b’xejn li <l-m>fl-2023</l-m>, <l-m>bil-gwerer</l-m>, <l-m>il-problemi</l-m> klimatiċi, <l-m>l-inugwaljanza</l-m>, <l-m>l-esplojtazzjoni</l-m>, <l-m>it-transfobija</l-m>, u <l-m>t-turbolenzi</l-m> kollha li qed iseħħu madwarna, Bartolo jistedinna naqraw <l-m>il-poeżiji</l-m> ta’ Saffo mhux biss bħala kitba femminista iżda iktar minn hekk bħala kitba queer “li tipprovdi dinja alternattiva fejn <l-m>is-sbuħija</l-m> u <l-m>l-imħabba</l-m> bejn <l-m>in-nisa</l-m> tiġi mifruxa anke <l-m>mal-ambjent:</l-m> kanzunetta, irwejjaħ, fjuri, drapp għani”<span class="pull">,</span> lil hinn <l-m>mill-kitba</l-m> epika li għadha tinkiteb <l-m>sal-lum</l-m> dwar ġlied, konkwisti u eroj, dwar kif minn dejjem tħares lejn <l-m>id-dinja</l-m> “<l-m>l-għajn</l-m> paterna nekropolitika”<span class="pull">,</span> kif isejħilha Preciado. Bħala kitba queer, <l-m>il-lirika</l-m> ta’ Saffo tqanqal ħarsa ġdida lejn dak kollu li huwa aħna u li huwa madwarna, ’il bogħod <l-m>mill-eġemonija</l-m> kapitalista eteronormattiva, qrib ta’ dak li hu omosesswali u femminista, imma <l-m>l-eqreb</l-m> ta’ dak li hu queer għax jitbiegħed għalkollox <l-m>mill-binarju</l-m> ta’ kif imdorrijin nirċievu u nipperċepixxu, u naċċettaw b’mod passiv li nifhmu <l-m>d-dinja</l-m> madwarna, minkejja li narawha timrad kulma tmur. <l-m>Il-kelma</l-m> queer hija użata hawnhekk kemm <l-m>fit-tifsira</l-m> wiesgħa u kkulurita tagħha <l-m>tar-rispett</l-m> għad-diversità u <l-m>d-differenza</l-m>, kif ukoll, u aktar minn hekk, bħala “għodda ta’ rifjut”<span class="pull">.</span> U għalhekk, kif jgħid Bartolo <l-m>fid-daħla</l-m>, “<l-m>il-poeżija</l-m> ta’ Saffo hija wkoll queer hekk kif hi tapplika u tħaddem kull tip ta’ reżistenza, ksur u diskrepanza fi kliemha — il-framment ta’ Saffo jfixkel <l-m>l-ordni</l-m> ordinarja <l-m>tal-poeżija:</l-m> huwa jiddiżorjentana, jiskomodana, iġegħelna naqraw queer. Iktar minn hekk, <l-m>il-queer</l-m> jitkellem dwar <l-m>il-prekarjetà</l-m> tal-ħajja, mhux biss <l-m>tal-uman</l-m>, iżda anke <l-m>tad-deċentriċità</l-m> tiegħu.<span class="pullsemi">”</span> <l-m>Bil-lirika</l-m> tagħha Saffo tfixkel b’mod sistematiku dak kollu li hu familjari u tħeġġiġna nisfidaw iċ-ċertezzi. <l-m>Bil-ħarsa</l-m> queer tagħha ssawwar realtajiet u possibbiltajiet ġodda ta’ kif nirrelataw b’mod rispettuż ma’ xulxin u <l-m>mal-ambjent</l-m> naturali. Kliem Saffo moqri llum jinqara bħal duwa prezzjuża għal dinja marida li donnha daqt tmut. Kapaċi jsalvaha <l-m>lid-dinja</l-m> daqsxejn ta’ framment?</p>
<p><l-m>Il-kelma</l-m> “vrus” tidher kemm-il darba f’dan <l-m>l-esej</l-m>, u jien u nerġa’ naqra <l-m>l-paragrafi</l-m> li diġà ktibt mhux <l-m>l-ewwel</l-m> darba li qrajtha “virus” minflok. <l-m>Għall-ewwel</l-m> tbissimt u rajtu żball ħelu. Sa ma ntbaħt li <l-m>fil-kuntest</l-m> ta’ dak li qed nipprova ngħid b’<l-m>dil-kitba</l-m>, dan mhu żball xejn. Jekk nerġa’ nqiegħed maġenb xulxin <em><l-m>Il-Frammenti</l-m> ta’ Saffo</em> u <em>Dysphoria mundi</em> ta’ Preciado, <l-m>il-vrus</l-m> ta’ waħda, speċjalment jekk qed ngħidu li se naqraw <l-m>dax-xogħol</l-m> bħala kitba queer, isiru <l-m>l-virus</l-m> li huwa <l-m>l-persunaġġ</l-m> ewlieni <l-m>fil-proposta</l-m> ta’ Preciado għal rivoluzzjoni radikali <l-m>fil-mod</l-m> kif naqraw u ngħixu <l-m>d-dinja</l-m> madwarna, li <l-m>fil-preżent</l-m> qed tbati minn disforja u diġà bdiet <l-m>il-proċess</l-m>, fuq skala planetarja, <l-m>tat-tranżizzjoni</l-m> tagħha. Miktub fuq medda ta’ sentejn waqt <l-m>l-eqqel</l-m> tal-Covid-19, proprju <l-m>fiż-żmien</l-m> meta Preciado kien marid hu stess <l-m>bil-virus</l-m>, <em>Dysphoria mundi</em> jħares <l-m>bir-reqqa</l-m> lejn <l-m>x’inhu</l-m> virus: <l-m>x’inhu</l-m> dal-velenu tant ċkejken li kapaċi jikkontamina, imarrad u joqtol? U iktar minn hekk, kif jista’ <l-m>l-virus</l-m>, bħala metafora, jitqies <l-m>mil-lenti</l-m> tal-filosofija kontemporanja? <l-m>It-terminu</l-m> virus ittieħed bosta drabi — fit-tifsira negattiva tiegħu mibnija fuq <l-m>il-mudell</l-m> militari ta’ parassita li taħkem ġisem, tikkolonizzah u teqirdu — biex jintuża għal persuni mistmerrin <l-m>mis-soċjetà</l-m> minħabba <l-m>l-fatt</l-m> li jgħixu mod ieħor minn dak li hu soċjalment aċċettabbli. Eżempji li jġib ta’ dan huma <l-m>l-omosesswalità</l-m> deskritta bħala epidemija <l-m>fid-diskors</l-m> omofobiku tul <l-m>is-seklu</l-m> għoxrin, diskors li lejn <l-m>l-aħħar</l-m> tas-seklu sar virali daqs <l-m>l-HIV</l-m> stess; <l-m>l-analoġija</l-m> bejn <l-m>il-virus</l-m> u <l-m>l-prattika</l-m> trans <l-m>fl-ewwel</l-m> kitbiet antitrans, <l-m>fl-1979</l-m>, ta’ Janice Raymond; kif ukoll <l-m>id-diskors </l-m>— li smajnieh m’ilux anki f’Malta — li <l-m>t-tfal</l-m> jistgħu jiġu “infettati” jew “ikkontaminati” b’ideat queer u trans. <l-m>Bil-virus</l-m> deskritt b’<l-m>dal-mod</l-m>, jgħid Preciado, “<l-m>l-istejjer</l-m> kollha <l-m>tal-letteratura</l-m> u taċ-ċinema jistgħu jinqraw bħala varjazzjonijiet <l-m>tal-mit</l-m> virali: <l-m>il-virus</l-m> huwa <l-m>s-serp</l-m> li jittanta lil Eva, huwa <l-m>l-Ispirtu</l-m> s-Santu li jtaqqal lil Marija mingħajr kopulazzjoni bejn <l-m>l-istess</l-m> speċi, huwa <l-m>l-bewsa</l-m> ta’ Ġuda, <l-m>il-ħarsa</l-m> qattiela <l-m>tal-Medusa</l-m>, huwa Edipu li taparsi mhuwiex iben ommu u jkattar <l-m>l-ulied</l-m> magħha, huwa <l-m>l-fantażma</l-m> ta’ Amletu, huwa rumanz kavalleresk f’idejn Don Kixott, huwa <l-m>l-mera</l-m> ta’ Alice, iżda huwa wkoll <l-m>il-kodiċi</l-m> pirata li jista’ jżarma <l-m>l-Matrix</l-m>”<span class="pull">.</span> U forsi b’din <l-m>l-aħħar</l-m> analoġija, ta’ virus bħala kodiċi pirata li minkejja <l-m>ċ-ċokon</l-m> tiegħu kapaċi jżarma struttura sħiħa, saħansitra globali, ta’ oppressjoni, Preciado joffri mudell ieħor li fuqu tista’ tinbena <l-m>t-tifsira</l-m> ta’ virus, mudell li jibbaża fuq <l-m>il-kunċett</l-m> ta’ dikostruzzjoni ta’ Derrida. Virus ma jaħdimx fuq <l-m>il-prinċipju</l-m> tal-binarji għax la huma raġel u lanqas mara, la annimali u lanqas veġetali, la organiċi u lanqas inorganiċi, la fuq barra u lanqas fuq ġewwa. Bħal spettru bijoloġiku jħufu <l-m>l-konfini</l-m> u jittrażgreduhom, jirreplikaw lilhom innifishom u <l-m>fl-istess</l-m> ħin jinnegaw <l-m>l-identità</l-m> tagħhom hekk kif jgħaddu minn mutazzjoni għal oħra u jħarbtu <l-m>l-kategoriji</l-m> u <l-m>t-tassonomiji</l-m>. Li jipproponi Preciado hu li, iva, <l-m>it-transġeneru</l-m> u <l-m>l-viżjoni</l-m> queer <l-m>tal-ħajja</l-m> huma virus, huma proprju dawk <l-m>il-virus</l-m> meħtieġa biex jeqirdu <l-m>l-istrutturi</l-m> ħakkiema madwarna li ilhom sekli kbar imarrdu u jeqirdu <l-m>d-dinja</l-m> li ngħixu fiha. <l-m>Il-virus</l-m> huwa <l-m>bħall-</l-m><em>pharmakon</em>, kelma li tista’ tfisser kemm velenu kif ukoll kura. Fuq <l-m>l-istess</l-m> prinċipju, <l-m>il-virus</l-m>, għal Preciado, isir <l-m>il-velenu</l-m> li jaħdem bħala kura. U allura jista’ jittieħed huwa wkoll bħala metafora <l-m>tar-reżistenza</l-m>, <l-m>tad-diżubbidjenza</l-m> u <l-m>tar-rivoluzzjoni</l-m> meħtieġa fuq skala dinjija biex permezz ta’ (mikro)mutazzjonijiet intenzjonati u deliberati tkun tista’ sseħħ <l-m>il-bidla</l-m> radikali meħtieġa li tkun kapaċi teqred lil dak <l-m>l-eroj</l-m> li <l-m>l-ewwel</l-m> niffed <l-m>il-lanza</l-m> f’għonq <l-m>il-mammut</l-m>, u lil dawk kollha li ġew warajh u għamlu minn kollox biex isegwu <l-m>l-passi</l-m> tiegħu u jkomplu jeqirdu kulma jista’ jinqered. Din hija <l-m>r-rivoluzzjoni</l-m> li emmnet fiha Saffo, li <l-m>bil-vrus</l-m> tagħha tat testimonjanza li <l-m>l-poeżija</l-m> hija forma ta’ seħer u li <l-m>bil-manipulazzjoni</l-m> tal-lingwa, <l-m>il-poeta</l-m> tista’ timmanipula wkoll <l-m>ir-realtà</l-m> li tiddeskrivi. Sfidat bi kliemha <l-m>l-kunċett</l-m> tal-patrijottiżmu u wriet stmerrija <l-m>għall-eroj</l-m>. Kitbietha jasserixxu, minflok, <l-m>il-primazija</l-m> sovversiva <l-m>tal-kuxjenza</l-m> tal-persuna individwali, u <l-m>l-validità</l-m> tal-fehmiet u <l-m>l-impulsi</l-m> tagħha. Din hija <l-m>l-istess</l-m> rivoluzzjoni li sawret <l-m>is-sisien</l-m> tal-letteratura u <l-m>l-filosofija</l-m> Romantika <l-m>tas-sekli</l-m> tmintax u dsatax. <l-m>L-istess</l-m> rivoluzzjoni li ppruvat tagħmel Louise Bourgeois <l-m>bil-labra</l-m> u <l-m>l-ħajta</l-m>, hi u traqqa’ <l-m>l-feriti</l-m> kkaġunati <l-m>mill-missier</l-m>. <l-m>L-istess</l-m> waħda li Ursula K. Le Guin tgħidilna niffaċċjaw mhux <l-m>bil-lanza</l-m> imma <l-m>bil-qoffa</l-m>. <l-m>Id-dinja</l-m>, madankollu, għadha ma fiqitx. Mhux talli hekk, talli donnha sejra dejjem <l-m>għall-agħar</l-m> u li m’hemmx fejqan. <l-m>X’nagħmlu</l-m>? Inċedu? Inħallu kollox jinqered? Preciado jinsisti li <l-m>l-fejqan</l-m> jista’ jseħħ <l-m>bid-diżubbidjenza</l-m>. Iżda la din waħidha mhux biżżejjed, jipproponi <l-m>l-mutazzjoni</l-m> u jieħu <l-m>l-ewwel</l-m> pass: <l-m>bil-kitba </l-m>— Derrida jgħid li <l-m>l-kitba</l-m> hija <l-m>l-virus</l-m> li tinfetta <l-m>l-kelma</l-m> u għaldaqstant jipproponi <l-m>t-terminu</l-m> <em>pharmakon</em> bħala metafora għaliha — u <l-m>bit-tranżizzjoni</l-m>. Jekk <l-m>iż-żerriegħa</l-m> hija tant fraġli li tinqered <l-m>mal-ewwel</l-m> daqqa, mela “ninfettaw” <l-m>iż-żerriegħa</l-m> jekk hemm bżonn. Monique Wittig, <l-m>bil-gwerriera</l-m> nisa tagħha, diġà kienet qed toqrob lejn <l-m>l-istess</l-m> ħsieb:</p>
<blockquote>Qalu, hi u hi u hi, li dawk minnhom li riedu jittrasformaw <l-m>id-dinja</l-m> kellhom <l-m>l-ewwel</l-m> jaħtfu <l-m>l-azzarin</l-m>. Qalu li kienu se jerġgħu jibdew <l-m>mix-xejn</l-m>. Qalu li hija dinja ġdida li kienet se <l-m>tibda <span class="end-dot">.</span></l-m></blockquote>
						</section>
					
				
				
					<section class="endnote body-text">
						<p><a href="https://worldcat.org/title/1298876968">Dysphoria mundi</a> ta’ Paul B. Preciado huwa ppubblikat minn Grassett, 2022. “The Carrier Bag Theory of Fiction” ta’ Ursula K. Le Guin ġiet ippubblikata <l-m>għall-ewwel</l-m> darba <l-m>fl-1988</l-m>. <l-m>L-edizzjoni</l-m> li ntużat hawn hija ta’ Terra Ignota, 2019, b’introduzzjoni ta’ Donna Haraway. <l-m>L-esej</l-m> huwa <a href="https://bibleandbookcenter.com/read/the-carrier-bag-theory-of-fiction/">disponibbli online</a>. <a href="https://press.uchicago.edu/ucp/books/book/distributed/M/bo28583407.html">Making Kin not Population: Reconceiving Generations</a>, ta’ Donna Haraway, huwa ppubblikat minn University of Chicago Press, 2018. <l-m>Il-Wirja</l-m> ta’ Louise Bourgeois <a href="https://www.theguardian.com/artanddesign/2022/feb/13/louise-bourgeois-the-woven-child-hayward-gallery-london-review-everyday-horror-shows">The Woven Child</a> kienet <l-m>il-Hayward</l-m> Gallery <l-m>fl-2022</l-m>. <a href="https://chantalakerman.foundation/works/ma-mere-rit-gallimard/">Ma mère rit</a> ta’ Chantal Akerman huwa ppubblikat minn Gallimard, 2013. <a href="https://www.imdb.com/title/tt4881016/">No Home Movie</a> huwa dokument ċinematografiku <l-m>tal-istess</l-m> perjodu <l-m>fil-ħajja</l-m> ta’ Akerman u ommha. Victor Xuereb qaleb <l-m>għall-Malti</l-m> “poeżija” waħda ta’ Saffo, “Lil Anaktorja”<span class="pull">,</span> li hija inkluża <l-m>fil-ġabra</l-m> ta’ poeżiji Letteratura <l-m>tal-1992</l-m>, ed. Toni Cortis, ġabra li kienet tintuża <l-m>fl-iskejjel</l-m>. Din <l-m>il-poeżija </l-m>— li tibbaża fuq <l-m>il-framment</l-m> 16 — qatt ma kienet dehret imkien ieħor qabel. Ukoll, mhux ċar jekk Xuereb qalibhiex <l-m>mill-Grieg</l-m> jew minn lingwa oħra. <l-m>It-traduzzjoni</l-m> ta’ Michael Zammit <l-m>tal-Bħagawad</l-m> Gita ta’ Wjasa hija ppubblikata minn Pin Publications, 2008. Campus FM kienu ddedikaw <a href="https://campusfm.um.edu.mt/pages/webcastspages/epika.htm">sensiela sħiħa</a> għal din <l-m>it-traduzzjoni</l-m>. Ħafna <l-m>mill-informazzjoni</l-m> dwar <l-m>it-traduzzjonijiet</l-m> tal-Klassiċi <l-m>fil-Malti</l-m> ġejja <l-m>mill-artiklu</l-m> “<l-m>Ix-xogħlijiet</l-m> Klassiċi u <l-m>l-kitbiet</l-m> ta’ Santu Wistin <l-m>bil-Malti</l-m>” ta’ Ivan Said, maqsum fi tliet partijiet <l-m>fil-ħarġiet</l-m> nru <a href="https://ec.europa.eu/translation/maltese/magazine/documents/laccent_18_mt.pdf">18</a>, <a href="https://ec.europa.eu/translation/maltese/magazine/documents/laccent_19_mt.pdf">19</a> u <a href="https://ec.europa.eu/translation/maltese/magazine/documents/laccent_20_mt.pdf">20</a> <l-m>tal-Aċċent</l-m>. <a href="https://www.worldcat.org/title/934094887"><l-m>L-Iljieli</l-m> Għarbin</a>, traduzzjoni ta’ Edmund Teuma, huwa pubblikazzjoni ta’ BDL Books, 2015. Pietru Pawl Saydon, barra li qaleb <l-m>il-Bibbja</l-m> mit-tliet lingwi oriġinali, qaleb ukoll xi kitbiet <l-m>mill-Għarbi</l-m>, fosthom <a href="https://www.academia.edu/91507679/Meta_l_Biblista_Saydon_Qaleb_Testi_Mhux_Reli%C4%A1ju%C5%BCi_mill_G%C4%A7arbi"><l-m>It-Tieni</l-m> Safra ta’ Sandabad <l-m>il-Baħri</l-m></a>. <l-m>It-titlu</l-m> bl-Ingliż “Mother Courage” <l-m>għad-dramm</l-m> ta’ Bertolt Brecht jissemma kemm <l-m>fil-</l-m><a href="https://teatrumalta.org.mt/events/ma-kuragg-u-wliedha/">paġna</a> <l-m>bil-Malti</l-m> tal-avveniment ta’ Teatru Malta li ttella’ <l-m>fit-Teatru</l-m> Manoel <l-m>fl-2022</l-m>, kif ukoll <l-m>fil-verżjoni</l-m> bil-Malti <l-m>tal-</l-m><a href="https://teatrumalta.org.mt/3d-flip-book/ma-kuragg-programm-mt/">programm</a> <l-m>tad-dramm</l-m> innifsu. Verżjoni ta’ Saffo <l-m>bil-Franċiż</l-m> ta’ Renée Vivien <l-m>mill-1903</l-m> hija <a href="https://fr.wikisource.org/wiki/Sapho_(Vivien)/Texte_entier">disponibbli online</a>. <a href="https://www.worldcat.org/title/52241631">If Not, Winter: Fragments of Sappho</a> ta’ Anne Carson huwa pubblikazzjoni Vintage, 2002. Omar <l-m>N’Shea</l-m> <a href="https://aphroconfuso.mt/omar-nshea-gilgamex-dak-li-ra-l-qieg%C4%A7/">jikteb dwar Għemejjel Gilgamex</a> ta’ Pawlu Montebello f’dan <l-m>il-ġurnal</l-m>. <a href="https://www.matthewschembri.com/books/hassartek">Ħassartek</a>, huwa ppubblikat <l-m>mill-awtur</l-m> Matthew Schembri, 2021. <l-m>Il-kwotazzjoni</l-m> tal-aħħar meħuda minn <a href="https://www.worldcat.org/title/1353913724">Les Guérillères</a> ta’ Monique Wittig, Les Éditions de Minuit, 2021. <l-m>Il-ktieb</l-m> kien ħareġ <l-m>għall-ewwel</l-m> darba <l-m>fl-1969</l-m>. <l-m>L-immaġni</l-m> li qed tintuża <l-m>fil-pubbliċità</l-m> ta’ dan <l-m>l-esej</l-m> hija ta’ waħda <l-m>miż-</l-m><a href="https://berlpap.smb.museum/record/?result=2&amp;Alle=sappho">żewġ parċmini</a> <l-m>bil-vrus</l-m> ta’ Saffo li jinsabu <l-m>fl-Ägyptisches</l-m> Museum und Papyrussammlung, Berlin.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fit-12</l-m> ta’ Lulju 2023, f’dan <l-m>il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
					<aside id="postscript">
						<p>Matthew Schembri huwa kontributur ta’ dan <l-m>il-ġurnal</l-m>.</p>
					</aside>
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Il-Lanza, il-Labra, il-Qoffa, l-Azzarin ta’ Loranne Vella" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Il-Lanza, il-Labra, il-Qoffa, l-Azzarin">
		
		
		
		<ul class="promo-list">
	
	
		
		
		<li>
			<a class="promo awwissu-2023 promo-esej story-19" href="/omar-nshea-bil-moħbi-fil-beraħ/" onclick="_paq.push(['trackEvent', 'Promo', 'minn: Il-Lanza, il-Labra, il-Qoffa, l-Azzarin', 'għal: Bil-Moħbi fil-Beraħ', 1]);">
				<header>
	
		<h4>Awwissu 2023</h4>
		<h1>
			Bil-Moħbi <l-m>fil-Beraħ</l-m>
			
		</h1>
		
			<h2>Omar <l-m>N’Shea</l-m></h2>
		
	
	
</header>

				<div class="body-text">
					
						<p>F’dik <l-m>il-lejla</l-m> tal-1998, <l-m>in-nies</l-m> li kienu <l-m>ġol-Ġnien</l-m> tal-Gżira ma kinux hemm biex, <l-m>bħas-soltu</l-m>, iħufu, imma niżlu minħabba li ċelebrità <l-m>mid-dinja</l-m> tal-moda u <l-m>tax-xagħar</l-m> ġiet maqtula u minħabba li <l-m>r-reazzjoni</l-m> immedjata ta’ kull min kien <l-m>il-Ġnien</l-m> dak <l-m>il-lejl</l-m> kienet li jassumu li <l-m>l-qtil</l-m> kien att vili ta’ omofobija. Dak <l-m>il-lejl</l-m>, bosta <l-m>mill-komunità</l-m> gay marru <l-m>l-Ġnien</l-m> tal-Gżira mhux biss <l-m>għall-gossip</l-m> iżda wkoll <l-m>għall-vantaġġ</l-m> primarju li wieħed jista’ jieħu minn spazju pubbliku — is-sigurtà.</p>
					
				</div>
			</a>
		</li>
	
		
		
		<li>
			<a class="promo ottubru-2023 promo-esej story-25" href="/joe-gatt-kontra-tagħna-għaliex-magħna/" onclick="_paq.push(['trackEvent', 'Promo', 'minn: Il-Lanza, il-Labra, il-Qoffa, l-Azzarin', 'għal: Bil-Moħbi fil-Beraħ', 2]);">
				<header>
	
		<h4>Ottubru 2023</h4>
		<h1>
			Kontra Tagħna Għaliex Magħna
			
		</h1>
		
			<h2>Joe Gatt</h2>
		
	
	
</header>

				<div class="body-text">
					
						<p>Meta wara sentejn f’idejn <l-m>il-Franċiżi</l-m>, <l-m>fl-1800</l-m> l-ġżejjer Maltin sabu ruħhom taħt <l-m>il-ħakma</l-m> Ingliża, skont <l-m>it-Trattat</l-m> ta’ Amiens kellhom jerġgħu jgħaddu lura għand <l-m>il-Kavallieri</l-m> biex ikomplu jmexxuha huma bħala pajjiż “newtrali”<span class="pull">.</span> <l-m>Il-qassisin</l-m>, <l-m>in-nutara</l-m>, <l-m>l-avukati</l-m> u <l-m>l-kummerċjanti</l-m> Maltin <l-m>tal-“Congresso</l-m>”<span class="pull">,</span> li sa ftit qabel kienu qed imexxu <l-m>l-insurrezzjoni</l-m> kontra <l-m>l-Franċiżi</l-m>, beżgħu li dan kien ifisser li malajr jerġgħu jiġu taħthom għax <l-m>l-Ordni</l-m> kienet iddgħajfet sew u żgur ma kinitx tiflaħ għal Napuljun. Għalhekk, <l-m>il-104</l-m> membri ta’ dan <l-m>il-kungress</l-m> kitbu “Dichiarazione dei Diritti degli Abitanti delle Isole di Malta e Gozo”<span class="pull">.</span> Ma kinitx dikjarazzjoni radikali bħal dik <l-m>tal-Indipendenza</l-m> ta’ Haiti ta’ sentejn wara, li abolixxiet <l-m>l-iskjavitù</l-m>, ċaħdet kull rabta <l-m>mal-kolonjalisti</l-m> Ewropej u ħalfet <l-m>il-libertà</l-m> jew <l-m>il-mewt</l-m>. Dik Maltija kienet dikjarazzjoni liberali <l-m>bl-eku</l-m> Illuminista ta’ dik <l-m>tal-Indipendenza</l-m> tal-Istati Uniti <l-m>fl-1776</l-m> u <l-m>tad-“Dikjarazzjoni</l-m> tad-Drittijiet <l-m>tal-Bniedem</l-m> u <l-m>ċ-Ċittadin</l-m>” fi Franza, <l-m>tlettax-il</l-m> sena wara. F’disa’ punti, <l-m>id-dikjarazzjoni</l-m> elenkat speċi ta’ kuntratt. Iktar milli stqarrija ta’ drittijiet indirizzata lejn <l-m>l-ispirtu</l-m> etern <l-m>tal-Bniedem</l-m>, kien quid pro quo ċar u pragmatiku indirizzat <l-m>lir-Re</l-m> tar-Renju Unit <l-m>tal-Gran</l-m> Brittanja u <l-m>l-Irlanda</l-m> u <l-m>d-dixxendenti</l-m> tiegħu bħala sovrani fuq <l-m>il-gżejjer</l-m> “għal dejjem”<span class="pull">.</span> Dan <l-m>in-nisel</l-m> nobbli, <l-m>min-naħa</l-m> tiegħu, kellu jagħti <l-m>lill-pajjiż</l-m> kostituzzjoni li biha kunsill elett <l-m>mill-“poplu</l-m>” ikollu dritt jiġbor <l-m>it-taxxi</l-m> u jmexxi ’<l-m>l-pajjiż</l-m>. <l-m>Ir-Re</l-m> ma kellu jindaħal la <l-m>fit-tmexxija</l-m> interna <l-m>tal-pajjiż</l-m> u lanqas <l-m>fil-ħajja</l-m> reliġjuża tiegħu. <l-m>In-nies </l-m>— insomma, “gli uomini liberi” — kellhom <l-m>id-dritt</l-m> josservaw liema reliġjon riedu, igawdu <l-m>l-proprjetà</l-m> tagħhom u jkunu suġġetti biss <l-m>għal-Liġi</l-m>. U <l-m>għar-Re</l-m>, li kien <l-m>il-protettur</l-m> tar-reliġjon. U <l-m>għall-Papa</l-m>, li kellu jkun <l-m>l-uniku</l-m> referenza fejn jidħlu affarijiet spiritwali; hu u <l-m>l-ġenerali</l-m> tal-ordnijiet monastiċi. Intbagħtet <l-m>lir-Re</l-m> Ġorġ III, imma nafu biha għax baqgħu kopji tagħha Malta. <l-m>Fl-arkivji</l-m> impekkabbli <l-m>tal-Gran</l-m> Brittanja m’hemm ebda ħjiel tagħha. Jekk <l-m>lir-Re</l-m> waslitlu, ma nafux <l-m>x’għamel</l-m> biha. <l-m>L-Ingliżi</l-m> bdew imexxu <l-m>l-gżejjer</l-m> bħala dittatorjat militari. Fost <l-m>l-uffiċjali</l-m> Ingliżi, li ma taw kas la ta’ din <l-m>id-dikjarazzjoni</l-m> u lanqas ta’ appelli oħrajn <l-m>għall-awtonomija</l-m>, kien hemm <l-m>l-ewwel</l-m> Duka ta’ Wellington li jgħidu li qal: Kieku allura nistgħu nagħtu kostituzzjoni lil bastiment <l-m>tal-gwerra</l-m>!</p>
					
				</div>
			</a>
		</li>
	
		
		
		<li>
			<a class="promo mejju-2023 promo-poezija story-9" href="/maria-theuma-nofs-triq-dejjem-nieqaf/" onclick="_paq.push(['trackEvent', 'Promo', 'minn: Il-Lanza, il-Labra, il-Qoffa, l-Azzarin', 'għal: Bil-Moħbi fil-Beraħ', 3]);">
				<header>
	
		<h4>Mejju 2023</h4>
		<h1>
			Nofs triq, dejjem nieqaf
			
		</h1>
		
			<h2>Maria Theuma</h2>
		
	
	
</header>

				<div class="body-text poetry">
					
						<p>Nofs triq, dejjem nieqaf<br/>u ndur lura, lura għalih<br/>għax naf li jiddejjaq meta<br/><br/>nħallih warajja. Xi kultant<br/>jimxiha miegħi, in-nofs triq,<br/>u jegħja, għarqan xraba<br/><br/>nħallih warajja. Xi kultant<br/>jimxiha miegħi, in-nofs triq,<br/>u jegħja, għarqan xraba<br/><br/>anki fi ljieli kesħin<br/>jibda jkaxkar saqajh<br/>biex jurini li qabżitlu<br/><br/>jisgħol u jisħaq li<br/>l-għabra qed tagħraxlu<br/>griżmejh. X’għabra?</p>
					
				</div>
			</a>
		</li>
	
</ul>

	</aside>
	<script>
		monthYear = 'lulju-2023' || null;
		podcastUrl = 'https://assets.pippa.io/shows/63ef6b4c3642ca00119bcf72/1692908859158-2aad55f3eafbdffa58b1bb3717067174.mp3' || null;
		storyId = '16' || null;
		wordcount = 7958 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="loranne-vella-il-lanza-il-labra-il-qoffa-l-azzarin">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/loranne-vella-il-lanza-il-labra-il-qoffa-l-azzarin.png" width="180" height="180" alt="QR code" /></div>
		<div id="url">https://aphroconfuso.mt/loranne-vella-il-lanza-il-labra-il-qoffa-l-azzarin/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
