<!doctype html>
<html lang="mt" translate="no">

	<head>
		<meta charset="utf-8">
		
	<title>Għalhekk qed nivvjaġġa bil-mod #1 “7236” ta’ Kristina Borg · Aphroconfuso</title>
	<meta content="Niddeċiedi li dan it-terminal ma jeżistix, li jekk m’intix bil-karozza m’hawnx post għalik. Noħroġ ’il barra, inħalli l-moll warajja u ninxteħitlu għand il-bar ta’ faċċata. Għadhom it-tlieta u nofs ta’ waranofsinhar u ċ-check-in għall-ferry ma jibdiex qabel is-sebgħa u nofs, sagħtejn qabel it-tluq fid-disgħa u n-nofs. Ormai ilni mqajma tnax-il siegħa, u mal-lejl mhux li rqadt wisq. Inpoġġi fuq barra u nordna ġelat tal-frawli fit-tazza u flixkun ilma żgħir kiesaħ, forsi niffriska ftit wara t-traġitt li s’issa xejn ma mexa mal-pjan li tant ilni nfassal. L-istrajk nazzjonali tat-trasport pubbliku Taljan għoġbu jneffaqni kemxa ġmielha għax wara l-katamaran mill-Belt Valletta sa Pozzallo ma kelli ebda għażla ħlief li nieħu private transfer — xi ħaġa li nobgħod immens — sa Catania, biex minn hemm stajt inkompli b’kowċ oħra s’hawn. Miraklu kif tat-taxi rnexxielu jwassalni bl-eżatt biex nilħaq tal-għaxra u nofs. Tal-ħdax u nofs u oħrajn ma ħadmux." name="description">
	<meta property="og:image" content="https://aphroconfuso.mt/stampi/social_2_KB_4b46acf2d7.jpg" data-pagefind-meta="image[content]">
	
		<meta name="author" content="Kristina Borg">
	
	
		<script src="/splide-4.1.3/dist/js/splide.min.js" defer></script>
		<link rel="stylesheet" href="/splide-4.1.3/dist/css/splide.min.css">
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Għalhekk qed nivvjaġġa bil-mod #1 “7236” ta’ Kristina Borg">
	<meta name="twitter:description" content="Niddeċiedi li dan it-terminal ma jeżistix, li jekk m’intix bil-karozza m’hawnx post għalik. Noħroġ ’il barra, inħalli l-moll warajja u ninxteħitlu għand il-bar ta’ faċċata. Għadhom it-tlieta u nofs ta’ waranofsinhar u ċ-check-in għall-ferry ma jibdiex qabel is-sebgħa u nofs, sagħtejn qabel it-tluq fid-disgħa u n-nofs. Ormai ilni mqajma tnax-il siegħa, u mal-lejl mhux li rqadt wisq. Inpoġġi fuq barra u nordna ġelat tal-frawli fit-tazza u flixkun ilma żgħir kiesaħ, forsi niffriska ftit wara t-traġitt li s’issa xejn ma mexa mal-pjan li tant ilni nfassal. L-istrajk nazzjonali tat-trasport pubbliku Taljan għoġbu jneffaqni kemxa ġmielha għax wara l-katamaran mill-Belt Valletta sa Pozzallo ma kelli ebda għażla ħlief li nieħu private transfer — xi ħaġa li nobgħod immens — sa Catania, biex minn hemm stajt inkompli b’kowċ oħra s’hawn. Miraklu kif tat-taxi rnexxielu jwassalni bl-eżatt biex nilħaq tal-għaxra u nofs. Tal-ħdax u nofs u oħrajn ma ħadmux.">
	<meta name="twitter:image" content="https://aphroconfuso.mt/stampi/social_2_KB_4b46acf2d7.jpg">
	<meta name="twitter:image:alt" content="Il-pruwa ta&#39; ferry, ritratt mill-gverta ta’ fuq. Nies imferrxin fuq imwejjed.”" data-pagefind-meta="image_alt[alt]">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/kristina-borg-għalhekk-qed-nivvjaġġa-bil-mod-1-7236/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-2a9c0745.css">
		<script>
			var audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				issueMonth,
				issueMonthYear,
				newScrollPosition,
				pageHeight,
				pageReportingTitle,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const urlSlug = location
				.pathname
				.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays * 24 * 60 * 60 * 1000));
				let expires = "expires=" + d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for (let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			var _paq = window._paq = window._paq || [];
			const analytics = (arrayInfo) => {
				if (location.host != 'aphroconfuso.mt') 
					console.log(arrayInfo);
				_paq.push(arrayInfo);
			}
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push([
					'setTrackerUrl', u + 'matomo.php'
				]);
				_paq.push([
					'setSiteId', location.host == 'aphroconfuso.mt'
						? '1'
						: '2'
				]);
				var d = document,
					g = d.createElement('script'),
					s = d.getElementsByTagName('script')[0];
				g.async = true;
				g.src = u + 'matomo.js';
				s
					.parentNode
					.insertBefore(g, s);
			})();
			const addRemoveFontSizeClass = (size) => {
				document
					.body
					.classList
					.remove('font-size-1', 'font-size-2', 'font-size-3', 'font-size-4')
				document
					.body
					.classList
					.add(`font-size-${size}`);
				localStorage.setItem('font', size);
			}
			// REVIEW
			const translateTheme = {
				'regular': 'regolari',
				'dark': 'skura',
				'contrast': 'kuntrast',
				'system': 'sistema'
			}
			const addRemoveTheme = (theme, stored) => {
				document
					.body
					.classList
					.remove('theme-regular', 'theme-dark', 'theme-contrast', 'theme-system')
				document
					.body
					.classList
					.add(`theme-${theme}`);
				localStorage.setItem('theme', theme);
				if (stored && theme == 'regular') 
					return;
				analytics([
					'trackEvent', 'Tema', `${stored
						? 'Tema storjata'
						: 'Tema nbidlet'}`,
					translateTheme[theme]
				]);
			}
			const initialiseAfterBody = () => {
				document
					.body
					.classList
					.add(location.hostname.replace(/\.?aphroconfuso\.mt/, '') || 'production');
				addRemoveFontSizeClass(localStorage.getItem('font') || 1);
				addRemoveTheme(localStorage.getItem('theme') || 'regular', true);
				if (localStorage.getItem(`tw-${urlSlug}`)) {
					document
						.body
						.classList
						.add('trigger-warning-closed');
				}
			}
		</script>
		<script src="../script/script-9d62e3.js" type="module"></script>
	</head>
	<body class="show-nav this-month-gunju">
		<script>
			initialiseAfterBody();
		</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<div id="logo-container-wrapper">
					<div id="logo-container">
						<a href="/">
							<img src="/img/logo-4C4845.svg" id="logo" alt="logo: Aphroconfuso"/>
						</a>
					</div>
					<menu class="hide-mobile" id="menu-carousels">
						<li class="abecedaire">
							<a href="/abeċedarju/">Abeċedarju</a>
						</li>
						<li>
							<a href="/almanakk-ġunju/">Almanakk</a>
						</li>
					</menu>
					<menu class="hide-mobile" id="menu-collections">
						<li class="main-menu-collection">
							<a href="/indħil-barrani/">
								<span class="collection-2 main-menu-collection-span">Indħil Barrani</span></a>
						</li>
						<li class="main-menu-collection">
							<a href="/il-kliem-fit-teorija/">
								<span class="collection-3 main-menu-collection-span">Il-Kliem fit-Teorija</span></a>
						</li>
					</menu>
				</div>
				<input id="menu-toggle" type="checkbox"/>
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				
				<menu id="menu-main">
					
					<li class="hide-laptop main-menu-collection">
						<a href="/indħil-barrani/">
							<span class="collection-2 main-menu-collection-span">Indħil Barrani</span></a>
					</li>
					<li class="hide-laptop main-menu-collection">
						<a href="/il-kliem-fit-teorija/">
							<span class="collection-3 main-menu-collection-span">Il-Kliem fit-Teorija</span></a>
					</li>
					<li class="hide-laptop a-links">
						<a href="/abeċedarju/">Abeċedarju</a>
						<a href="/almanakk-ġunju/">Almanakk</a>
					</li>
					<li>
						<a href="/appuntamenti/">Appuntamenti</a>
					</li>
					<li>
						<a href="/kontributuri/">Kontributuri</a>
					</li>
					<li>
						<a href="/werrej/">Werrej</a>
					</li>
					<li>
						<a href="/djarju/">Djarju</a>
					</li>
					<li>
						<a href="/sensiliet/">Sensiliet</a>
					</li>
					<li>
						<a href="/podcast/">Podcast</a>
					</li>
					<li class="hide-mobile">
						<a href="/kotba/" class="menu-kotba">Kotba</a>
					</li>
					<li class="hide-laptop choose-theme">
						<a id="theme-regular" role="button" tabindex="0">s</a>
						<a id="theme-dark" role="button" tabindex="1">m</a>
						<a id="theme-contrast" role="button" tabindex="2">c</a>
						<a id="theme-system" role="button" tabindex="3">p</a>
					</li>
					<li>
						<a href="/dwarna/">Dwarna</a>
					</li>
					<li class="hide-laptop">
						<a href="/kotba/">Kotba</a>
					</li>
					<li class="hide-laptop">
						<a href="/kolofon/">Kolofon</a>
					</li>
					<li>
						<a href="/newsletter/">Newsletter</a>
					</li>
					<li class="hide-laptop">
						<a href="/privatezza/">Privatezza</a>
					</li>
					<li>
						<a href="/bookmarks/">Bookmarks<span id="bookmarks-number"></span></a>
					</li>
					<li class="hide-laptop choose-theme" id="text-size-adjust">
						<a id="font-size-1" role="button" tabindex="8">a</a>
						<a id="font-size-2" role="button" tabindex="9">a</a>
						<a id="font-size-3" role="button" tabindex="10">a</a>
						<a id="font-size-4" role="button" tabindex="11">a</a>
					</li>
				</menu>
				<input class="hide-mobile" type="text" id="search-input" placeholder="fittex..." autocomplete="off" auto-fill="off" type="text" autocapitalize="none" enterkeyhint="search"/>
				<ul id="search-results">
					<!-- -->
				</ul>
				
				<div id="brownline"></div>
			</nav>
			<div id="message">
				<!-- -->
			</div>
			<main id="skipto">
				
	<article class="content frar esej story story-114 sequence-11 " data-pagefind-meta="class[class]" data-pagefind-body>
		<header>
			<ul>
				<li class="header-label" data-pagefind-meta="header">
					
						<a href="/frar-2025/">Frar 2025</a>
					
				</li>
				
			</ul>
			
				<h1 data-pagefind-meta="title">
					
						<a href="/kristina-borg-għalhekk-qed-nivvjaġġa-bil-mod/">Għalhekk qed nivvjaġġa <l-m>bil-mod</l-m></a>
					
					
						<span class="episode-number">#1</span>
					
					
				</h1>
			
			
				<h3>7236</h3>
			
			

	
	<h2 data-pagefind-meta="author">
		
		
			
			
				
					
						<a class="author" href="/kristina-borg/">Kristina Borg</a>
					
					
	</h2>





			
		</header>
		<div class="container">
			
			<section id="grid-max-panel-right-top">
				
				
				
				
				
				<div class="promo bookmark-shortcut">
					<!-- -->
				</div>
			</section>
			<section id="grid-body" data-pagefind-weight="7">
				
					
						<section class="body-text">
							<p><span class="initial"><span class="dropcap drop-Għ">GĦ</span>ejejt</span> infittex <l-m>fl-istess</l-m> post, ’il &nbsp;fuq u ’l &nbsp;isfel, ’l &nbsp;hemm u ’l &nbsp;hawn. <l-m>Bil-basket</l-m> tqil fuq dahri, inserrep fuq ġewwa u fuq barra <l-m>tal-passaġġ</l-m> dejjaq biex <l-m>ir-roti</l-m> tal-hand luggage ma jeħlux <l-m>fil-weraq</l-m> kbir, kannella, mgħaffeġ <l-m>fl-għadajjar</l-m> tax-xita. Dan <l-m>it-terminal</l-m> ma nistax naqbad tarf fejnu. Hekk kif inżilt minn fuq <l-m>tal-linja</l-m>, fuq <l-m>il-waqfa</l-m> ta’ barra <l-m>l-port</l-m>, ħassejtni esperta, malajr erġajt sirt kunfidenti <l-m>mat-toroq</l-m> ta’ Palermo, minkejja li din hija biss <l-m>it-tieni</l-m> darba tiegħi f’din <l-m>il-belt</l-m> u <l-m>l-ewwel</l-m> darba f’din <l-m>iż-żona</l-m> kaotika. Hawn serbut karozzi jistennew biex jitilgħu abbord, qisu bħal meta kulħadd jiddeċiedi jitla’ <l-m>s’Għawdex</l-m> u jeħel kulm’hemm. Kjass sħiħ. Naqbiżhom kollha, inkluża <l-m>l-kabina</l-m> tas-sigurtà, nidħol <l-m>fil-port</l-m> qisu xejn mhu xejn mingħajr ħadd ma jistaqsini għal xi dokument, u nfittex <l-m>iż-żona</l-m> tal-passiġġieri li bħali għażlu li jivvjaġġaw mingħajr karozza. Għadu <l-m>l-ħin</l-m> imma m’għandix aptit noqgħod inħuf <l-m>mat-toroq</l-m> ta’ Palermo; għandi aptit insib <l-m>it-terminal</l-m>, belgħa capuccino u noqgħod nistenna hemm.</p>
<p>Fuq <l-m>il-moll</l-m>, <l-m>man-naħa</l-m> tal-baħar, ħlief trakkijiet kbar, vannijiet, trailers b’żewġ sulari karozzi u kontejners misjuqa <l-m>mill-irġiel</l-m> m’hawnx; <l-m>man-naħa</l-m> l-oħra hawn jien u kultant forsi tgħaddi xi ruħ. Inħoss li qisni mhux suppost qiegħda hawn, u nkompli nimxi. <l-m>Bit-Taljan</l-m> nistaqsi <l-m>lill-uffiċjal</l-m> tal-port u jgħidli biex nibqa’ sejra dritt. Jitfaċċa sinjal għal bar, u pass wara pass qisni ma nasal imkien. Insib ruħi f’entratura oħra b’serbut ieħor ta’ karozzi. Uffiċjal mara ddur <l-m>bil-mod</l-m> il-mod ma’ karozza u b’tablet f’idejha tiskennja kull naħa tagħha. Nistennieha tagħlaq ċirku tond u mmur nistaqsi lilha jekk hawnx xi terminal jew bar fejn nistenna. Inkompli nimxi u nipprova nevita <l-m>l-promoturi</l-m> li b’saħħithom kollha jridu jbellgħuli xi taxi. Nistaqsi għal darb’oħra, darb’oħra u darb’oħra, u <l-m>t-tweġibiet</l-m> differenti affaxxinanti wisq.</p>
<p>Niddeċiedi li dan <l-m>it-terminal</l-m> ma jeżistix, li jekk m’intix <l-m>bil-karozza</l-m> m’hawnx post għalik. Noħroġ ’il &nbsp;barra, inħalli <l-m>l-moll</l-m> warajja u ninxteħitlu għand <l-m>il-bar</l-m> ta’ faċċata. Għadhom <l-m>it-tlieta</l-m> u nofs ta’ waranofsinhar u <l-m>ċ-check-in</l-m> għall-ferry ma jibdiex qabel <l-m>is-sebgħa</l-m> u nofs, sagħtejn qabel <l-m>it-tluq</l-m> fid-disgħa u <l-m>n-nofs</l-m>. Ormai ilni mqajma <l-m>tnax-il</l-m> siegħa, u <l-m>mal-lejl</l-m> mhux li rqadt wisq. Inpoġġi fuq barra u nordna ġelat <l-m>tal-frawli</l-m> fit-tazza u flixkun ilma żgħir kiesaħ, forsi niffriska ftit wara <l-m>t-traġitt</l-m> li <l-m>s’issa</l-m> xejn ma mexa <l-m>mal-pjan</l-m> li tant ilni nfassal. <l-m>L-istrajk</l-m> nazzjonali <l-m>tat-trasport</l-m> pubbliku Taljan għoġbu jneffaqni kemxa ġmielha għax wara <l-m>l-katamaran</l-m> mill-Belt Valletta sa Pozzallo ma kelli ebda għażla ħlief li nieħu private transfer — xi ħaġa li nobgħod immens — sa Catania, biex minn hemm stajt inkompli b’kowċ oħra <l-m>s’hawn</l-m>. Miraklu kif <l-m>tat-taxi</l-m> rnexxielu jwassalni <l-m>bl-eżatt</l-m> biex nilħaq <l-m>tal-għaxra</l-m> u nofs. <l-m>Tal-ħdax</l-m> u nofs u oħrajn ma ħadmux.</p>
<p><l-m>Il-ġelat</l-m> jaqbad idub tant li ma nlaħħaqx miegħu, u nispiċċa nixrob nofsu. Ma stajtx għażilt bar f’punt iktar storbjuż. <l-m>L-egżost</l-m> u <l-m>t-tpaqpiq</l-m> ta’ Via Francesco Crispi, flimkien <l-m>mad-dħaħen</l-m> tas-sigaretti <l-m>mill-imwejjed</l-m> ta’ maġenbi jimlewni tilja nervi, u jkomplu jżidu <l-m>mal-ansjetà</l-m> u <l-m>t-thewdin</l-m>.</p>
<p> — Imma <l-m>x’fettillek</l-m>, Kris? <l-m>X’mingħalik</l-m> li kont qed tagħmel?</p>
<p> — Kieku ħadt <l-m>l-ajruplan</l-m> ma kontx stajt tibqa’ rieqda iktar?</p>
<p> — Kieku ħadt <l-m>l-ajruplan</l-m> mhux ġa wasalt? Għadek lanqas wasalt nofs triq, anzi bilkemm għadek bdejt, għadek tefgħa ta’ ġebla ’l &nbsp;bogħod <l-m>mid-dar</l-m>.</p>
<p> — U għax ma bdejtx bi ftit, b’ferry jew tnejn u tara jogħġbokx? Imma le! Għal ġieħna sitta f’daqqa.</p>
						</section>
						
						
							<section class="splide  aria-label="Stampi għal Għalhekk qed nivvjaġġa bil-mod">
	<div class="arrows splide__arrows">
		
			<button class="arrow-previous splide__arrow--prev">
				«
			</button>
			<button class="arrow-next splide__arrow--next">
				»
			</button>
		
		<button type="button" id="lightbox-open" onclick="_paq.push(['trackEvent', 'Stampi', 'lightbox', 'Għalhekk qed nivvjaġġa bil-mod']);">&nbsp;</button>
	</div>
	<div class="splide__track">
		<ul class="splide__list">
			
				<li class="splide__slide">
					
					<figure class="editorial-image">
	
	
	
	<picture>
		
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_1_KB_9138eb06b4.avif 2x,
				/stampi/large_landscape_avif_x3_1_KB_9138eb06b4.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_1_KB_9138eb06b4.jpg 2x,
				/stampi/large_landscape_jpeg_x3_1_KB_9138eb06b4.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_1_KB_9138eb06b4.avif">
			<source media="(min-width: 1px)" type="image/jpeg" srcset="/stampi/large_landscape_jpeg_1_KB_9138eb06b4.jpg">
		
		<img
			src="/stampi/social_1_KB_9138eb06b4.jpg"
			alt="Serbut twil trakkijiet u vapur fuq wara."
			
		>
	</picture>
	
		<figcaption>“Inħoss li qisni mhux suppost qiegħda hawn, u nkompli nimxi.<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_2_KB_4b46acf2d7.avif 2x,
				/stampi/large_landscape_avif_x3_2_KB_4b46acf2d7.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_2_KB_4b46acf2d7.jpg 2x,
				/stampi/large_landscape_jpeg_x3_2_KB_4b46acf2d7.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_2_KB_4b46acf2d7.avif">
			<source media="(min-width: 1px)" type="image/jpeg" srcset="/stampi/large_landscape_jpeg_2_KB_4b46acf2d7.jpg">
		
		<img
			src="/stampi/social_2_KB_4b46acf2d7.jpg"
			alt="Il-pruwa ta&#39; ferry, ritratt mill-gverta ta’ fuq. Nies imferrxin fuq imwejjed.”"
			
		>
	</picture>
	
		<figcaption>“Indur kull żona, kull kantuniera u tibda taqbiżli ġewwa.<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_3_KB_798782f00f.avif 2x,
				/stampi/large_landscape_avif_x3_3_KB_798782f00f.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_3_KB_798782f00f.jpg 2x,
				/stampi/large_landscape_jpeg_x3_3_KB_798782f00f.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_3_KB_798782f00f.avif">
			<source media="(min-width: 1px)" type="image/jpeg" srcset="/stampi/large_landscape_jpeg_3_KB_798782f00f.jpg">
		
		<img
			src="/stampi/social_3_KB_798782f00f.jpg"
			alt="Bejn sema u ilma, u fil-bogħopd kważi tidher l-art."
			
		>
	</picture>
	
		<figcaption>“Għal sigħat sħaħ la naf <l-m>x’ġara</l-m> u lanqas <l-m>x’qed</l-m> jiġri <l-m>fil-kumplament</l-m> tal-univers...<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_4_KB_6b8b48d8da.avif 2x,
				/stampi/large_landscape_avif_x3_4_KB_6b8b48d8da.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_4_KB_6b8b48d8da.jpg 2x,
				/stampi/large_landscape_jpeg_x3_4_KB_6b8b48d8da.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_4_KB_6b8b48d8da.avif">
			<source media="(min-width: 1px)" type="image/jpeg" srcset="/stampi/large_landscape_jpeg_4_KB_6b8b48d8da.jpg">
		
		<img
			src="/stampi/social_4_KB_6b8b48d8da.jpg"
			alt="Ir-rima ta’ vapur, ritratt meħud mill-poppa."
			
		>
	</picture>
	
		<figcaption>“Ġismi jiġġebbed, jestendi ruħu, nofsu uman, nofsu baħar...<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_5_KB_9e97f8a0f5.avif 2x,
				/stampi/large_landscape_avif_x3_5_KB_9e97f8a0f5.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_5_KB_9e97f8a0f5.jpg 2x,
				/stampi/large_landscape_jpeg_x3_5_KB_9e97f8a0f5.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_5_KB_9e97f8a0f5.avif">
			<source media="(min-width: 1px)" type="image/jpeg" srcset="/stampi/large_landscape_jpeg_5_KB_9e97f8a0f5.jpg">
		
		<img
			src="/stampi/social_5_KB_9e97f8a0f5.jpg"
			alt="Bajja filgħaxija, ix-xemx għadha ma niżlitx, dwal, bini u dgħajjes riflessi fil-baħar."
			
		>
	</picture>
	
		<figcaption>“Ninżel minn fuq <l-m>l-Excelsior</l-m> minn <l-m>tal-bidu</l-m> u nħoss sens qawwi ta’ déjà vu ...<span class="pullsemi">”</span></figcaption>
	
</figure>

				</li>
			
		</ul>
	</div>
</section>

						
						<section class="body-text body-text-part-two">
							
<p class="break"><span class="initial"><span class="dropcap drop-D">D</span>an</span> <l-m>il-vjaġġ</l-m> jifforma parti minn fażi ta’ riċerka u esplorazzjoni f’kuntest iktar wiesa’ <l-m>tal-proġett</l-m> tiegħi <em>You Are What You Buy</em>, li issa ilu għaddej għaxar snin u nixtieq nifhem fejn sejjer, fejn jista’ jmur, jekk forsi wasalx <l-m>fit-tmiem</l-m> tiegħu, jew hux qiegħed f’xi fażi ta’ transizzjoni, ta’ bidla. Ħadt <l-m>il-fondi</l-m> tal-Kunsill Malti għall-Arti għal sena sabbatika, li sabbatika mhi xejn. <l-m>Il-fażi</l-m> reċenti <l-m>tal-proġett</l-m> u dik kurrenti qed iħarsu lejn <l-m>it-tibdil</l-m> tal-klima, lejn <l-m>il-politika</l-m> tal-ikel <l-m>fil-kuntest</l-m> tal-gżira li ngħixu fuqha, u lejn kif nistgħu nipprattikaw forom diversi <l-m>tal-ekonomija</l-m>. B’daqshekk għedt ħafna, u m’għedt xejn, imma <l-m>l-iskop</l-m> ta’ dan <l-m>it-thewdin</l-m> ta’ bħalissa mhux li nanalizza <l-m>l-proġett</l-m>. Anzi, <l-m>fil-fatt</l-m> inħossni privileġġata. Mhux għax ħadt <l-m>il-fondi;</l-m> vera li għandi aċċess biex napplika, imma dawk dejjem nitbagħal għalihom, daqqa jiġu, u daqqa ma jiġux. Inħossni privileġġata għax nista’ nżur pajjiżi oħra u nwessa’ <l-m>l-orizzonti</l-m> tiegħi, imma a skapitu ta’ min? Ta’ xiex? Inħossni faċċola u impostura nitkellem fuq ħaġa, bħat-tibdil <l-m>fil-klima</l-m>, u nagħmel oħra, bħal nieħu ma nafx kemm-il ajruplan. Dejjem importanti għalija li <l-m>l-proċessi</l-m> inviżibbli jirriflettu dawk viżibbli u, kull meta nista’<span class="pullsemi">,</span> nipprova nestendi dawk <l-m>il-prinċipji</l-m> li nħaddan anki <l-m>fl-operat</l-m> ta’ kull proġett jew xogħol kreattiv, <l-m>bl-għan</l-m> li nsegwi <l-m>l-Kodiċi</l-m> tal-Ġustizzja Klimatika li jispjega tajjeb ħafna kif <l-m>it-tibdil</l-m> fil-klima għandu <l-m>l-għeruq</l-m> tiegħu <l-m>fl-istrutturi</l-m> estrattivi <l-m>tal-kolonjaliżmu</l-m>, <l-m>l-imperjaliżmu</l-m>, <l-m>il-patrijarkat</l-m>, <l-m>is-supremazija</l-m> bajda <l-m>tal-Punent</l-m> u <l-m>l-kapitaliżmu</l-m>. Dan <l-m>il-Kodiċi</l-m> jistaqsi kif <l-m>l-istituzzjonijiet</l-m> tal-arti jistgħu jkunu iktar sintonizzati <l-m>mad-dibattiti</l-m> politiċi urġenti u kontemporanji, imma <l-m>fl-istess</l-m> ħin jagħraf li hu stess proġett fallut għax <l-m>il-punt</l-m> tat-tluq kien diġà kolonjali u għax sab wisq reżistenza minn organizzazzjonijiet artistiċi Ewropej li mhux lesti jibdlu <l-m>l-prattika</l-m> tagħhom. Allura minflok kodiċi, ipoġġilna sejħa biex ninġabru u nirriflettu b’mod kritiku flimkien.</p>
<p> — Għalhekk, Kris, qed tivvjaġġa <l-m>bil-mod</l-m>, green insomma, fejn dak li hu <l-m>iktar-minn-uman</l-m> qed jgħinek <l-m>fir-riċerka</l-m> bħala kollettiv ibridu.</p>
<p>Tgħidx kemm ħlejt ħin nimla applikazzjonijiet, waħda wara <l-m>l-oħra</l-m>, biex inkun nista’ nagħmel dan <l-m>il-vjaġġ</l-m> bil-mod. <l-m>Il-fondi</l-m> oriġinali ma kinux biżżejjed biex <l-m>il-vjaġġ</l-m> ikun aċċessibbli għall-benesseri <l-m>tal-pjaneta</l-m>. Issa kulħadd sar jitkellem fuq <l-m>il-benesseri</l-m>, sar ħaġa cool u trendy, benesseri tiela’ u benesseri nieżel <l-m>fir-reklami</l-m>, <l-m>fit-tfassil</l-m> tal-politika, u issa anki <l-m>fil-fondi </l-m>— ħaġa tajba, le? Nibża’ li <l-m>l-kelma</l-m> tispiċċa buzzword oħra, <l-m>mal-ħafna</l-m> oħrajn, u titlef kull sinifikat, kull intenzjoni u kull potenzjal qabel biss tilħaq <l-m>il-qofol</l-m> tagħha. Jaqbduni iktar dwejjaq meta nitkellmu fuq <l-m>il-benesseri</l-m> ta’ kulħadd imma mhux daqstant dwar dak <l-m>tal-pjaneta</l-m>, minkejja li, bħalma juri <l-m>l-Kodiċi</l-m> tal-Ġustizzja Klimatika, hija ixjeħ, ikbar u iktar għaqlija minna lkoll. Allura nimla applikazzjoni oħra, dejjem <l-m>tal-Kunsill</l-m> Malti għall-Arti, imma din <l-m>id-darba</l-m> tal-aċċessibbiltà, imbagħad oħra għall-isponsorship <l-m>tal-bank</l-m> APS, imbagħad <l-m>il-vjaġġ</l-m> isir iktar kumpless, rikk u kemxejn iktar avventuruż u nimla oħra, saħansitra <l-m>tal-Awtorità</l-m> tat-Turiżmu. U dan kollu mhux biżżejjed u jkolli ndaħħal idi <l-m>fil-but</l-m> tal-proġettarjan. Skont <l-m>l-abeċedarju</l-m> tal-proġettarjat ta’ Kuba Szreder, <l-m>il-proġettarjani</l-m> huma dawk li m’għandhomx għażla ħlief li joħolqu u jipproponu proġetti — ħafna drabi temporanji — u <l-m>d-destin</l-m> tagħhom jiddependi fuq ġurija esperta anonima li tiddeċiedi jekk jaqilgħux <l-m>il-ħobża</l-m> ta’ kuljum jew le. <l-m>Il-proġettarjani</l-m> huma dawk li jlaħħqu m’alla u <l-m>max-xitan</l-m>, ma’ applikazzjonijiet, proposti, tfassil ta’ skedi, ippjanar ta’ baġits, rapporti, marketing, komunikazzjoni, relazzjonijiet u tiftix għal opportunitajiet futuri. Fi kliem ieħor, <l-m>il-proġettarjani</l-m> huma jien u int, artisti freelancers, li ħafna drabi mġiegħla nikkompetu kontra xulxin minflok naħdmu flimkien. Kultant anki kontra tagħna nfusna lesti li nikkompetu bħal meta ssib min jiddeffes jew ideffsuh f’iktar minn tim wieħed ta’ proġett. Insomma, skont dan <l-m>l-abeċedarju</l-m>, <l-m>il-proġettarjan</l-m> m’għandu xejn <l-m>x’jitlef</l-m> ħlief xi data ta’ skadenza.</p>
<p><l-m>Id-dinja</l-m> tal-fondi teżawrini u nixtieq li nista’ ngħix mingħajrha; inħossni bħal fekruna <l-m>tal-baħar</l-m> maqbuda f’xibka, tipprova taqdef kontra <l-m>l-kurrent</l-m> u ma tistax. <l-m>Min-naħa</l-m> l-oħra, <l-m>id-dinja</l-m> tal-arti ma nimmaġinanix ngħix mingħajrha, imma xi minn daqqiet ma tantx inħossni parti minnha, jew ma nafx — jew ma rridx — naħseb bħalha. Kultant tgħajjini. Min ilaħħaq <l-m>mal-iktar</l-m> proġetti <l-m>fl-istess</l-m> ħin, min għandu <l-m>l-itwal</l-m> lista ta’ residenzi fuq <l-m>is-CV</l-m>, min joħloq <l-m>l-iktar</l-m> Excel sheet kumplessa, min <l-m>l-iktar</l-m> jesebixxi <l-m>fl-iktar</l-m> istituzzjoni hekk imsejħa prestiġjuża, min <l-m>l-iktar</l-m> iqarreb lejn <l-m>l-iktar</l-m> udjenzi numerużi, min <l-m>l-iktar</l-m> idur <l-m>id-dinja</l-m>, min ikollu <l-m>l-iktar</l-m> viżibbiltà, min <l-m>l-iktar</l-m> li jsofri <l-m>burn-out </l-m>— li skont <l-m>l-abeċedarju</l-m> tal-proġettarjat hija patoloġija reali <l-m>tal-prekarjat</l-m>.</p>
<p> — Għalhekk, Kris, qed tivvjaġġa <l-m>bil-mod</l-m>, ’il &nbsp;bogħod <l-m>mill-istorbju</l-m>, tfittex ħoss <l-m>is-silenzju</l-m>.</p>
<p class="break"><span class="initial"><span class="dropcap drop-J">J</span>ien</span> mingħalija se noqgħod nistenna hawn sakemm <l-m>tal-bar</l-m> ma tibdiex tħarisli <l-m>bl-ikrah</l-m> biex inqumilha, imma erba’ sigħat f’dan <l-m>l-istorbju</l-m> mhux se nkampa. Niftakar li għandi bżonn nixtri xi ħaġa <l-m>tal-ikel</l-m> biex <l-m>tal-inqas</l-m> ikolli packed lunch għal fuq <l-m>il-vapur</l-m>, u mingħajr ma rrid nibda nħuf <l-m>mat-toroq</l-m> tal-madwar. Nidħol <l-m>s’għand</l-m> il-MAX, supermarket fejn nistenna li jkollu kollox, ħeqq, MAX, hux. <l-m>L-aktar</l-m>, <l-m>l-aqwa</l-m> u <l-m>l-aħjar;</l-m> imma xejn ma jentużjażmani għax kollox jidher għajjien, bħali. Nonfoq 54 ċenteżmu fuq banana waħda u ħawħa iebsa qisha ġidra.</p>
<p>Terġa’ tibda traxxax u jien nerġa’ nittanta xortija — nerħilha lejn <l-m>il-moll</l-m>. <l-m>Did-darba</l-m> konvinta li aħjar naqbeż qabża <l-m>sal-uffiċċju</l-m> tal-biljetti <l-m>tal-Grandi</l-m> Navi Veloci, issa żgur li fetħu u dawk ikunu jafu. Naqbad <l-m>l-istess</l-m> passaġġ dejjaq <l-m>tal-ewwel</l-m> u nserrep lura. <l-m>L-uffiċċju</l-m> deo gratias pjuttost kalm. Minn wara <l-m>t-tieqa</l-m> tal-perspex, <l-m>mill-ispeaker</l-m> fgat, vuċi femminili, ġentili, tispjegali li għad fadal siegħa oħra għaċ-check-in <l-m>tal-passiġġieri</l-m> mingħajr karozza imma nista’ nistenna <l-m>fl-istess</l-m> uffiċċju. <l-m>Bit-tidlik</l-m> kollu ta’ Settembru, imħallat <l-m>mal-qtar</l-m> tax-xita, imwaħħal ma’ kull rokna ta’ ġismi, nilħaq siġġu <l-m>fil-pront</l-m> qabel ma jibdew ifaqqsu <l-m>l-problemi</l-m>, waħda wara <l-m>l-oħra</l-m>. <l-m>Is-serbut</l-m> karozzi qisu ppersonifika ruħu, <l-m>il-bieb</l-m> ma jiqafx jitbandal u <l-m>l-uffiċċju</l-m> tal-biljetti jittrasforma fi traġedji kkuluriti. Omm nesiet <l-m>il-passaport</l-m> ta’ bintha, tippretendi li titla’ abbord mingħajru, tipprova tieħu tagħha u titlob <l-m>il-flus</l-m> lura, tibda tnewwaħ u tagħti fuq wiċċha waqt li <l-m>l-kumplament</l-m> tar-razza u <l-m>r-radika</l-m> ġa qegħdin fuq <l-m>il-ferry</l-m>. Ieħor jitlob rimborso parziale, ma jirnexxilux, minflok jipprova għal xi tip ta’ nota ta’ kreditu; u ieħor jiġi f’tiegħu li <l-m>d-dokument</l-m> tal-identità skada u issa ma jafx <l-m>x’jaqbad</l-m> jagħmel b’ħajtu. Insomma, ħafna biki u theżżiż <l-m>tas-snien</l-m>, <l-m>tad-daħq</l-m> u divertenti wkoll, qishom <l-m>tal-Aħn</l-m>’aħna jew m’Aħniex?, li <l-m>fil-verità</l-m> qatt ma rajtu.</p>
<p>Sar <l-m>il-ħin</l-m> għaċ-check-in u nersaq viċin <l-m>l-istess</l-m> tieqa <l-m>tal-perspex</l-m>, u <l-m>l-ispeaker</l-m> fgat jgħidli li <l-m>ċ-check-in</l-m> isir fejn <l-m>il-ferry</l-m> stess. Fejn? Fuq <l-m>l-art</l-m>, fejn <l-m>il-ferry</l-m>. Mela, terminal jidher li m’hawnx. Tgħid isir check-in?</p>
<p><l-m>Il-kjass</l-m> ta’ qabel laħaq eleva ruħu għal pandemonju totali. Naqsam <l-m>ir-roundabout</l-m> imdawra karozzi, u <l-m>fit-tarf</l-m> tal-moll, <l-m>mal-ġenb</l-m> tal-M/N Excelsior, nilmaħ bħal grada u żewġ membri <l-m>mill-ekwipaġġ</l-m> li kienu qed jilqgħu <l-m>l-passiġġieri</l-m> bil-mixi. Wieħed minnhom isaqsini għal dokument u <l-m>l-ieħor</l-m> iġegħelni niftaħ <l-m>il-basket</l-m> ta’ fuq dahri, jittawwal tnejn u kollox sew, nistgħu mmexxu. <l-m>Il-hand</l-m> luggage qisha ma tinteressahomx, stajt tfajt li ridt u anki dak li ma ridtx. Sadanittant sieħbu jtini ċitt <l-m>tal-karti </l-m>— għal waħda, itini tnejn, tlieta — u joħroġ minn postu minn fejn <l-m>il-grada</l-m>, b’idejh <l-m>it-tnejn</l-m> iferraq <l-m>il-karozzi</l-m>, li issa qed isuqu <l-m>bit-tlikki</l-m> tlikki lejn <l-m>l-Excelsior</l-m>, biex jgħaddi ħadd ħlief jien. Żewġ escalators abbord jistennew biex jerdgħuni ’l &nbsp;fuq, wieħed wara <l-m>l-ieħor</l-m>, u nasal ma nafx f’liema sular. Nuri <l-m>ċ-ċittijiet</l-m> tal-karti lil membru <l-m>tal-ekwipaġġ</l-m> u jindikali biex nidħol ftit metri oħra ’l &nbsp;ġewwa sakemm niltaqa’ ma’ ieħor minn sħabu, <l-m>carbon-copy</l-m> ta’ dak <l-m>tal-ewwel</l-m> u ta’ dak li ġej warajh. Kollha rġiel somor <l-m>bid-daqna</l-m> sewda qasira, <l-m>id-daqna</l-m> bħal nistħajjilha parti <l-m>mill-uniformi</l-m> blu <l-m>bil-buttuni</l-m> lewn dehbi. Ftit metri oħra ’l &nbsp;ġewwa u ieħor minn dawn <l-m>il-kloni</l-m> jitlobni <l-m>ċ-ċitt</l-m> tal-karta u jistaqsi, “Da sola?” Għandek xi problema? jaħseb moħħi. Minflok, nirrispondi, “Sì,<span class="pullsemi">”</span> u nipprova nżomm espressjoni newtrali, indifferenti, imma żgur li wiċċi qed jikxifni, dak dejjem jitkellem qabli u iktar minni. Qisu għad fadal <l-m>l-aħħar</l-m> ftit metri, u membru ieħor <l-m>tal-ekwipaġġ</l-m> jaqra <l-m>ċ-ċitt</l-m> tal-karta, ifittex ftit, u jistaqsi, “Da sola?” <l-m>Il-ħanina</l-m> dinja, erġajna! Qisha xi litanija <l-m>tas-seba</l-m>’ visti. Xi <l-m>ż-żigg</l-m> trid? Mhux aħjar tgħidli fejn għandi mmur, forsi norqod. Daqshekk stramba li mara tivvjaġġa waħedha? Anki Lucie Azema tikteb dwar kif <l-m>fl-istorja</l-m> tal-ivvjaġġar <l-m>il-baħrin</l-m> irġiel ma kinux iħallu <l-m>n-nisa</l-m> jitilgħu abbord, tant li ħolqu superstizzjoni li mara abbord iġġib xorti ħażina, <l-m>l-istess</l-m> bħall-fniek u <l-m>l-qassisin</l-m>. Posti bħala mara hu li ma niċċaqlaqx, ma nivvjaġġax, dejjem wieqfa u nistenna bħalma stenniet tant Penelope. Azema tirrakkonta kif <l-m>fl-istorja</l-m> dejjem hekk ġejna deskritti, u dik li tazzarda, tazzarda għax qaħba jew inkoxxenti. <l-m>Ir-raġel</l-m> eroj, <l-m>il-mara</l-m> inkoxxenti, jew oġġett ta’ sarkażmu. <l-m>Bil-wisq</l-m> iktar meta tivvjaġġa waħedha, issir stramba u inkompleta, għax indipendenti u awtonoma, fejn mhi ta’ xejn u ta’ ħadd, fejn minnha jitlaq kollox u kollox jiltaqa’<span class="pullsemi">.</span> U <l-m>fis-seklu</l-m> 21, bi kwart tiegħu diġà ġewwa, qisu ma tantx imxejna wisq ’il &nbsp;quddiem.</p>
<p>U allura, inti, bħalek, <l-m>x’inhu</l-m> affarik għala waħdi? Tridx ma tparlax iżżejjed, xbin! Imma la aptit u lanqas enerġija m’għandi biex niddibatti u nitbaqbaq, allura nitfa’ ċajta vojta. Iva, kabina sħiħa għalija waħdi biex noqgħod nitrembel minn sodda għall-oħra, qed titħajjar? Imma lanqas din <l-m>it-tweġiba</l-m> ma togħġob lil moħħi. Jew forsi qed jarani żgħira? Mhux jinduna li għandi sitta u tletin, <l-m>bis-sebgħa</l-m> u tletin fuq <l-m>l-għatba</l-m>, u <l-m>l-erbgħin</l-m> wara <l-m>l-kantuniera</l-m>. Ħafna jaħsbu li għad għandi ma nafx kemm. Xi pjaċir u xi dwejjaq! Welcome to my life! Imma <l-m>l-età</l-m> fiex tidħol? Moħħi jkompli jberren u jiddeċiedi li lanqas <l-m>is-sillaba</l-m> waħda “sì” mhi f’ħinha u f’waqtha għal mistoqsija bħal din. Dan <l-m>il-proxxmu</l-m> ma ħaqqux risposta verbali mingħandi, nagħżel li din <l-m>il-mistoqsija</l-m> mhux se nerġa’ nirrispondiha. <l-m>Min-naħa</l-m> l-oħra, <l-m>x’qed</l-m> jgħid wiċċi ma nafx. Naf biss li wasalt. <l-m>Fl-aħħar</l-m> insib ruħi quddiem <l-m>is-7236</l-m>. Sebat elef għax fuq <l-m>is-seba</l-m>’ sular. Eh le, dan mhux sular, din gverta. Gverta numru sebgħa. Kabina numru sebat elef, mitejn u sitta u tletin, fuq gverta numru sebgħa, <l-m>in-naħa</l-m> tal-pruwa.</p>
<p class="break"><span class="initial"><span class="dropcap drop-F">F</span>ilgħodu</span> nqum sparata għall-capuccino li bqajt ma ħadtx ilbieraħ waranofsinhar, inżid tazza larinġ magħsur u cornetto vojt, u npoġġi <l-m>mat-tieqa</l-m> għad-dawl <l-m>tax-xemx</l-m>. Għajnejja jiffissaw fuq <l-m>ix-xefaq</l-m> u jkejlu ma’ xifer <l-m>il-mejda</l-m> biex jaraw kemm qed nitbandlu. Lura <l-m>fil-kabina</l-m> naħsel snieni, u issa kollox lest biex nibda nesplora <l-m>l-labirint</l-m> li ninsab fih. Kuritur ’l &nbsp;hemm u kuritur ’l &nbsp;hawn, kuritur ’il &nbsp;fuq u kuritur ’l &nbsp;isfel, taraġ maestuż <l-m>fin-nofs</l-m> u taraġ dejjaq moħbi f’kantuniera. <l-m>Il-loġika</l-m> fin-numri <l-m>tal-kabini</l-m> ma nistax insib tarfha, żgur li teżisti waħda imma lanqas minn fuq <l-m>il-pjan</l-m> ta’ evakwazzjoni mdendel kull ftit metri ma nifhimha. Ma nifhimx ukoll għala <l-m>l-ekwipaġġ</l-m> kollu rġiel, impressjonanti kif lanqas mara waħda għadni ma rajt. Donnha għandha raġun Lucie Azema, mhix superstizzjoni <l-m>tal-passat</l-m> biss. B’xi mod <l-m>il-labirint</l-m> jobżoqni <l-m>fiż-żona</l-m> tal-akkoljenza, u hawn tfeġġ <l-m>l-unika</l-m> mara, liebsa ta’ receptionist.</p>
<p>Indur kull żona, kull kantuniera u tibda taqbiżli ġewwa. Nilbes <l-m>in-nuċċali</l-m> tax-xemx għax dak dejjem itejjibli <l-m>l-burdata</l-m>, inħossni iktar kuntenta u serena kull meta nilbsu, wiċċi għad-dawl, xemx jew xita, ġewwa jew barra. Barra hawn adulti, tfal, familji, anzjani, żgħażagħ u ħafna klieb fuq iċ-ċinga, tista’ tgħid kważi kollha Taljani, <l-m>il-klieb</l-m> ukoll sintendi. Min minn tulu fuq bank jilgħaq <l-m>ix-xemx</l-m>, min jifrex pranzu sħiħ fuq <l-m>l-imwejjed</l-m> tal-injam, min jinnamra <l-m>fit-tarf</l-m> nett <l-m>tal-poppa</l-m> b’saqajhom se jiżolqu ma jiżolqux għax għoġobhom jitilgħu fuq ħadida li tisporġi kemxejn ’il &nbsp;barra — jistħajluhom Jack u Rose — min jimmedita, min medhi f’xi diskursata u jistagħġeb b’<l-m>dil-ħaġa</l-m> u <l-m>bl-oħra</l-m>, min bħali qed jippassiġġa, min iħammeġ <l-m>bil-kelb</l-m> u jnaddaf warajh, u min jinkazza għal min ma jnaddafx.</p>
<p>F’dan kollu hawn sens ta’ kwiet, paċi u serenità. Togħġobni din li nippassiġġa hawn barra, u nitla’ fuq nett. Insib bank u nilbes <l-m>il-ġakketta</l-m> għax <l-m>ir-riħ</l-m> qed jonfoħ iktar. Inpoġġi komda kokka, b’saqajja mikxufin u b’difrejja ħomor krimżi <l-m>fil-flipflop</l-m> jistrieħu fuq <l-m>il-bank</l-m>, indeffes rasi <l-m>fil-hood</l-m> biex nistaħba <l-m>mill-qilla</l-m> tax-xemx tisreġ, u naqbad naqra u nintilef <l-m>fil-gideb</l-m> tagħna <l-m>l-kbar</l-m> li tirrakkonta Elena Ferrante f’<em>La vita bugiarda degli adulti</em>.</p>
<p>Għal sigħat sħaħ la naf <l-m>x’ġara</l-m> u lanqas <l-m>x’qed</l-m> jiġri <l-m>fil-kumplament</l-m> tal-univers, off-grid ta’ vera. U <l-m>l-istess</l-m> bil-kontra, ħadd ma jaf b’aħbari, la fejn qiegħda, la <l-m>x’qed</l-m> nagħmel u wisq inqas fejn wasalt. Jidher li wasalna iktar minn nofs triq għax fuq <l-m>in-naħa</l-m> tal-Lvant tidher gżira żgħira, kulħadd jikkummenta u jissoponi li hi <l-m>l’isola</l-m> d’Elba. Inġebbed riġlejja kemm jista’ jkun dritti quddiemi, għoddhom raqduli, u fuq xufftejja ntiegħem togħma ta’ melħ. Ngħaddi idi minn fuq <l-m>il-qoxra</l-m> tal-ktieb u nħoss frak <l-m>tal-melħ</l-m>, <l-m>min-nuċċali</l-m> tax-xemx ħlief tirxix <l-m>tal-melħ</l-m> mhux nara, u kif ninżgħu u nibda nogħrku bejn <l-m>il-qmis</l-m> toħroġ fewġa riħa ta’ melħ. Nerġa’ naqbad nippassiġġa u nersaq <l-m>fit-tarf</l-m>, nitfa’ rasi fuq dirgħajja mserrħin ’l &nbsp;hemm u ’l &nbsp;hawn <l-m>mal-puġġaman</l-m> għoli, u ħsibijieti jintilfu, jitremblu flimkien <l-m>mar-rima</l-m> f’<l-m>dil-medda</l-m> blu quddiemi, f’<l-m>dal-ġisem</l-m> baħar li jmexxini, iwassalni. <l-m>Il-melħ</l-m> minn dan <l-m>il-ġisem</l-m> estern għalija jitwaħħad ma’ ġildti, ma’ ġismi, u jsiru ġisem wieħed, tiegħi u dan ta’ quddiemi. Imma ġismi tiegħi? Ġismi mara. Ta’ min hu? Ġismi tiegħi. Imma vera tiegħi? Tiegħi vera? Ġismi mhux tiegħi, ġismi jien.</p>
<p>Ġismi jiġġebbed, jestendi ruħu, nofsu uman, nofsu baħar; nofsu uman, nofsu ilma. Le, <l-m>x’nofs</l-m>, nofs? Żewġ terzi. Żewġ terzi ilma. Ġismi żewġ terzi ilma. <l-m>L-ilma</l-m> li jdur u jgelgel, jirragħwa u jifforma, jinbaram u jitgħawweġ. Ġismi ilma, ġismi baħar. Nisma’ <l-m>lill-baħar</l-m>, nisma’ <l-m>mal-baħar</l-m>. Nisimgħu <l-m>lill-klieb</l-m> ċorma waħda jiddeċiedu li jridu jsemmgħu leħinhom hekk kif <l-m>il-loudspeaker</l-m> javżana li wasal <l-m>il-ħin</l-m> biex nevakwaw <l-m>il-kabini</l-m> u nirritornaw iċ-ċavetta, sagħtejn qabel ma nankraw.</p>
<p>Jerġa’ jibda <l-m>l-ġenn</l-m>, kulħadd iħaffef u <l-m>l-ekwipaġġ</l-m> ikompli jżid <l-m>mal-istorbju</l-m> u <l-m>mal-għajjat</l-m>, iħabbat kabina kabina, qisu wasal <l-m>l-aħħar</l-m> tad-dinja. Għandhom seba’ mitt sena biex jibdew inaddfu. <l-m>L-irġiel</l-m> jibdew jaħslu, <l-m>l-irġiel</l-m> jaqilgħu <l-m>l-lożor</l-m>, <l-m>l-irġiel</l-m> ibiddlu <l-m>x-xugamani</l-m>, u <l-m>l-unika</l-m> mara <l-m>tat-tim</l-m> tibqa’ xxamplata <l-m>mar-reception</l-m>. Xi ġmiel! Fejn qatt rajtha <l-m>dil-konċentrazzjoni</l-m> sħiħa ta’ rġiel kollha jagħmlu xogħol domestiku? Aħna <l-m>l-passiġġieri</l-m> ninġabru kollha <l-m>fiż-żoni</l-m> komuni fuq ġewwa, u barra qisu m’għadux permess. Kulħadd jitrassas u jgħaġġel ħalli jilħaq post bilqiegħda. Min ifettaħ kemm jista’ <l-m>bil-cooler</l-m> daqs dinja, min jilgħab <l-m>il-karti</l-m> u min jiekol borża kbira crisps. Qisna xi ġita <l-m>tal-kappillan</l-m>.</p>
<p>Jgħaddu <l-m>s-sagħtejn</l-m> ta’ stennija u naslu <l-m>l-port</l-m> ta’ Genova, sagħtejn iktar tard milli previst, jekk mhux tlieta wkoll; b’kollox qattajt kważi erbgħa u għoxrin siegħa abbord. Addijo <l-m>l-mixja</l-m> madwar <l-m>il-port</l-m> antik ta’ Genova, addijo <l-m>l-platt</l-m> għaġin al dente, issa piġama, pipì u sodda. M’hemmx <l-m>x’tagħmel</l-m>, mhu tort ta’ ħadd, tort <l-m>tal-mare</l-m> mosso. Ninżel minn fuq <l-m>l-Excelsior</l-m> minn <l-m>tal-bidu</l-m> u nħoss sens qawwi ta’ déjà vu — direzzjonijiet imkien u <l-m>d-dlam</l-m> ma jgħinx. Imqar titfaċċa xi ruħ tajba taħdem <l-m>il-port</l-m> ħalli nsaqsi lilha, imma ħlief serbut twil ta’ karozzi ma narax. Nibda nsegwi <l-m>l-faxex</l-m> ħomor u bojod li f’ħin minnħom jitferrqu f’iktar minn direzzjoni waħda. Nimxi f’dik li nħoss li hija <l-m>d-direzzjoni</l-m> lejn iċ-ċentru u nsib bħal kiosk toqba bejn xi kontejners; qatt f’ħajti ma naf li ħassejtni daqshekk ixxurtjata li kapaċi nitkellem sew <l-m>bil-lingwa</l-m> tal-post. Raġel jiggwidani li rrid naqsam <l-m>il-pont</l-m> pedonali li wara seklu nilmaħ <l-m>fil-viċin</l-m>. Imqar bozza, jaħasra! <l-m>Il-lift</l-m> bil-ħsara u bħaċ-ċuċ nitla’ <l-m>t-taraġ</l-m> tal-ħadid, <l-m>bil-basket</l-m> tqil fuq dahri u <l-m>l-hand</l-m> luggage f’idejja. <l-m>Il-pont</l-m> qisu ma jispiċċa qatt, jilwi xi darbtejn u <l-m>fl-aħħar</l-m> jingħaqad ma’ ċentru kummerċjali li <l-m>dal-ħin</l-m> ovvjament baħħ.</p>
<p>Nasal <l-m>il-lukanda</l-m> fi Piazza Acquaverde, faċċata <l-m>tal-istazzjon</l-m> tal-ferrovija, <l-m>bil-lest</l-m> għal għada filgħodu. <l-m>Il-kamra</l-m> spazjuża sew, nadifa, kalma u kwieta. Nieħu shower sħun u nagħmel ħasla żgħira b’idi. <l-m>Il-kreattività</l-m> dejjem għodda utli ħafna, anki biex timprovizza installazzjoni skulturali <l-m>bil-ħwejjeġ</l-m> imdendlin għasra bbilanċjati fuq sempliċiment spaga li ġibt apposta miegħi, marbuta <l-m>mit-tieqa</l-m> għas-siġġu. Nipprova niekol <l-m>il-ħawħa-ġidra</l-m> tal-MAX li għadha tiġri <l-m>fil-basket</l-m>, u nitfi.</p>
<p class="break"><span class="initial"><span class="dropcap drop-N">N</span>iftaħ</span> għajnejja kuntenta li rqadt tajjeb ħafna, f’sodda kbira u komda u fuq imħadda kif inħobbha jien. Sabiħ torqod mingħajr tbandil. Mhux bħal-lejl ta’ qablu, abbord <l-m>l-Excelsior</l-m>, fejn ma tantx irqadt minħabba <l-m>l-avviżi</l-m> fuq <l-m>il-loudspeaker</l-m> fil-kabina, <l-m>l-ewwel</l-m> bit-Taljan u wara <l-m>bl-Ingliż</l-m>, u mbagħad <l-m>il-ħsejjes</l-m> tal-mutur u <l-m>l-makkinarju</l-m> kollu <l-m>tal-vapur</l-m>, orkestrati flimkien <l-m>mal-air</l-m> conditioner <l-m>tal-kabina</l-m>. <l-m>It-tbandil</l-m> tal-mare mosso biss kien jonqos biex għaqqadna <l-m>l-bubun</l-m>. Imma dalgħodu, wara lejl kwiet, m’għandix aptit inqum. Nixtieq nista’ norqod iżjed jew inqatta’ lejl ieħor hawn, imma <l-m>l-ferrovija</l-m> titlaqli <l-m>fid-disgħa</l-m> u <l-m>tmintax-il</l-m> minuta, u <l-m>l-Alpi</l-m> ma jistennew ’il <l-m>&nbsp;ħadd&nbsp;<span class="end-dot">.</span></l-m></p>
						</section>
					
				
				
				
					<section id="endnote" class="body-text">
						<p><l-m>Il-Kodiċi</l-m> tal-Ġustizzja Klimatika li nsemmi <l-m>fl-esej</l-m> huwa <a href="https://casco.art/wp-content/uploads/2023/11/CJC_online-171123-2.pdf"><em>Climate Justice Code: For artists, art workers, and arts organisations situated in the Global North</em></a>, maħruġ <l-m>mill-Climate</l-m> Justice Code working group (Casco Art Institute 2023) u disponibbli online. <a href="https://search.worldcat.org/title/1253476271"><em>The ABC of the Projectariat: Living and working in a precarious art world</em></a>, ta’ Kuba Szreder huwa pubblikazzjoni Manchester University Press 2021; fuq <l-m>il-website</l-m> tagħhom, <l-m>il-pubblikaturi</l-m> għandhom <a href="https://manchesteruniversitypress.co.uk/9781526161321/">sinopsi</a> tajjeb <l-m>tal-ktieb</l-m>. <a href="https://search.worldcat.org/title/1452549369"><em>Les femmes aussi sont du voyage: <l-m>L’émancipation</l-m> par le départ</em></a> ta’ Lucie Azema huwa pubblikazzjoni Flammarion 2021. <a href="https://search.worldcat.org/title/1137150460"><em>La vita bugiarda degli adulti</em></a> ta’ Elena Ferrante huwa pubblikazzjoni E/O 2019.</p>
					</section>
				
			</section>
			<section id="grid-max-panel-left-top">
				
				
			
			
		</section>
		<section id="grid-max-panel-left-bottom">
			
			<aside id="publication-history">
				Dan <l-m>ix-xogħol</l-m> ġie ppubblikat għall-ewwel darba <l-m>fit-3</l-m> ta’ Frar 2025, f’dan <l-m>il-ġurnal</l-m>.
			</aside>
		</section>
		<section id="grid-max-panel-right-bottom">
			
			
			
			
				<aside id="form" data-track-content data-content-name="Newsletter" data-content-piece="formola">
					
					<iframe id="newsletter" class="newsletter-iframe-regular" src="https://aphroconfuso.mt/newsletter-redirect/subscription/form#sidebar-part" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-dark" src="https://aphroconfuso.mt/newsletter-redirect/subscription/form#sidebar-part|#201e1d|#908984|0|442093344ewr" scrolling="no" title="Abbona fin-newsletter"></iframe>
<iframe id="newsletter" class="newsletter-iframe-contrast" src="https://aphroconfuso.mt/newsletter-redirect/subscription/form#sidebar-part|#000000|#ffffff|0|442093344ewr" scrolling="no" title="Abbona fin-newsletter"></iframe>

				</aside>
			
			
				<aside id="letters-solicit">
					<p>Iktbilna dwar dan ix-xogħol fuq <l-m>l-indirizz</l-m>
						<a href="mailto:ittri@aphroconfuso.mt?subject=Għalhekk qed nivvjaġġa bil-mod #1 “7236” ta’ Kristina Borg" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
				</aside>
			
		</section>
	</div>
	
	
</article>
<aside class="promos-container end-promos" data-track-content data-content-name="Promos tal-qiegħ" data-content-piece="Għalhekk qed nivvjaġġa bil-mod #1">
	
	
	
	
	<ul class="promo-list">
	
	
		


<li  class="multiple-episodes episode-3">
	<a class="promo  jannar promo-djarju sequence-2 story-36 is-episode" href="/loranne-vella-djarju-2023-12-27-dal-mixi-inutli-għalhekk-nimxih/" onclick="analytics(['trackEvent', 'Promo', 'minn: Għalhekk qed nivvjaġġa bil-mod #1', 'għal: Djarju #3 Loranne Vella', 1]);">
		
			<header>
	<ul>
		
			<li class="header-label">
				<span class="header-djarju">Djarju</span>
				
					<span class="subject-date">27.12.2023</span>
				
			</li>
		
		
	</ul>
	
	
		
	
	

	
	<h2>
		
		
			
			
				
					
						<span class="author">Loranne Vella</span>
					
					
	</h2>





	
		<h3>
			
			
			Dal-mixi inutli għalhekk nimxih
		</h3>
	
</header>

			
			<div class="body-text">
				
					<p>Qed illesti biex nagħmel ftit sens <l-m>mill-qari</l-m> tas-sajf u <l-m>mix-xitwa</l-m> u <l-m>r-rebbiegħa</l-m> ta’ qablu, indur <l-m>in-noti</l-m>, nara fejn se joħduni u ma’ min se jlaqqgħuni. Se nħallihom ilaqqgħuni ma’ xi ħadd? Bħalissa ma tantx għandi aptit nies, la madwari u lanqas f’kitbieti. Jew aħjar, nixtieqhom — jekk ikunu hemm — jibqgħu anonimi; avolja, meta sibt karattri anonimi quddiemi f’Portrait <l-m>d’un</l-m> inconnu ta’ Nathalie Sarraute tfixkilt u mhux dejjem għaraft persunaġġ minn ieħor. Teoretikament, nixtieqhom bla isem, nixtieqhom imċajprin, <l-m>bil-fattizzi</l-m> mżellġin, <l-m>it-tip</l-m> li jħalluk <l-m>fl-għama</l-m> dwar <l-m>x’hemm</l-m> fil-fond ta’ qalbhom, juruk biċ-ċar li qed jaħsbu ħafna iktar milli qed juruk. Imma <l-m>fil-kitba</l-m> tiegħi ma nafx nixtiqhomx hekk. Ma rridx niffrustra lil min jaqrani; mhux iżżejjed, għall-inqas. Imma jintrigawni <l-m>l-persunaġġi</l-m> anonimi li donnok qatt ma ssir tafhom sew. Però <l-m>l-ħsieb</l-m> oriġinali tiegħi kien li lanqas biss ikun hemm nies. <l-m>Ir-rumanz</l-m> tal-oġġetti, forsi? Bħal, ngħidu aħna, La Vie mode <l-m>d’emploi</l-m> ta’ Perec? Jew <l-m>ix-chosisme</l-m> ta’ Alain Robbe-Grillet?</p>
				
			</div>
		
	</a>
	
	<aside class="promo-aside story-aside-36">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li >
	<a class="promo  ottubru promo-esej sequence- story-22" href="/davinia-hamilton-żerriegħa/" onclick="analytics(['trackEvent', 'Promo', 'minn: Għalhekk qed nivvjaġġa bil-mod #1', 'għal: Żerriegħa', 2]);">
		
			<header>
	<ul>
		
			<li class="header-label">Ottubru 2023</li>
		
		
	</ul>
	
	
		
			<h1>
				Żerriegħa
				
			</h1>
		
	
	

	
	<h2>
		
		
			
			
				
					
						<span class="author">Davinia Hamilton</span>
					
					
	</h2>





	
</header>

			
			<div class="body-text">
				
					<p>Fil-ħarifa <l-m>tal-2020</l-m>, <l-m>fil-bidu</l-m> tat-tieni lockdown, żrajt żerriegħa għall-ewwel darba f’ħajti, u <l-m>r-raħs</l-m> ta’ idea rabba <l-m>l-għeruq</l-m>. Dak <l-m>iż-żmien</l-m> konna f’nofs <l-m>il-pandemija:</l-m> in-numri — l-infezzjonijiet, <l-m>il-pazjenti</l-m> l-ICU, u <l-m>l-imwiet </l-m>— kienu telgħin, u konna qegħdin niffaċċjaw xitwa twila u kiefra. Malta kienet tinħass ’il &nbsp;bogħod ’il &nbsp;bogħod — ’il bogħod wisq minn dan <l-m>l-appartament</l-m> żgħir f’Londra. <l-m>Iż-żmien</l-m> kien għaddej b’pass illajmat imma goff, ma jċedi xejn. Ħassejt <l-m>in-nuqqas</l-m> ta’ familti, kont ili xhur twal ma narahom, u <l-m>l-ivvjaġġar</l-m> kien għadu perikoluż. Kien għad ma kellniex vaċċin biex itaffi <l-m>l-periklu</l-m> ta’ dan <l-m>il-virus</l-m> li kien qiegħed jeqred tant nies. <l-m>Bl-ansjetà</l-m> ttextex f’żaqqi, kont qisni għasfur b’qalbi tgħaġġel, kollni ttikazzjoni u enerġija bla skop.</p>
				
			</div>
		
	</a>
	
	<aside class="promo-aside story-aside-22">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
		


<li >
	<a class="promo  novembru promo-poezija sequence- story-95" href="/maria-theuma-nibgħatlek-waqt-raxx-id-dlam-tas-sajf-fl-iżvezja/" onclick="analytics(['trackEvent', 'Promo', 'minn: Għalhekk qed nivvjaġġa bil-mod #1', 'għal: Nibgħatlek Waqt Raxx id-Dlam tas-Sajf fl-Iżvezja', 3]);">
		
			<header>
	<ul>
		
			<li class="header-label">Novembru 2024</li>
		
		
	</ul>
	
	
		
			<h1>
				Nibgħatlek Waqt Raxx <l-m>id-Dlam</l-m> tas-Sajf <l-m>fl-Iżvezja</l-m>
				
			</h1>
		
	
	

	
	<h2>
		
		
			
			
				
					
						<span class="author">Maria Theuma</span>
					
					
	</h2>





	
</header>

			
			<div class="body-text poetry">
				
					<p>Niktiblek<br/>Hawnhekk id-dawl qatt ma rajt bħalu<br/>Blu<br/>Il-ġilda fih issir blu<br/>Jew tidher blu<br/>Ma jidlamx<br/>typing…<br/>Ostra<br/>Għadha kif għaddiet ċerva minn fejni!!!<br/>Xiex<br/>Eżatt minn fejnek?<br/>Ija<br/>Se nidħol norqod għax ilni mqajma<br/>Int linja siġar jimmultiplikaw b’mod infinit<br/>Ġo foresta fl-Iskandinavja tal-metavers<br/>U jien l-aħħar werqa li għad jifdal<br/>Itteptep…………………… qabel imur id-dawl u jintefa kollox darba għal dejjem<br/>Se nibdel il-via ta’ din il-poeżija għax mhix qed togħġobni<br/>Minn poeżija dwarek se nibdilha għal poeżija oħra……… dwarek<br/>Kważi dejjem, iktar dejjem milli kważi, nemmen li jien nikteb biex int tħobbni<br/>Nikteb din il-poeżija……… biss biex tħobbni<br/>U x’raġuni hemm għall-poeżija<br/>Jekk mhux biex l-ewwel tiktibha<br/>Imbagħad iżżommha f’idejk u taqbeż biha b’kollox<br/>Rasek l-ewwel għal ġo pixxina mimlija sa ruħ ommha bi ħġieġ miksur<br/>U toħroġ minnha tqattar id-dmija<br/>biex imbagħad eżatt wara taqbeż……… għal ġo pixxina oħra……… mimlija ħall<br/>Għax hekk irrid<br/>Għax ma jimpurtanix minn x’jista’ jgħid ħaddieħor<br/>Bl-istess mod li bankier ma jimpurtahx mill-kostellazzjonijiet<br/>Bl-istess mod li l-maltemp ma jimpurtahx minn festin ippjanat għal fuq terrazzin mhux kenni<br/>Taf kemm hu diffiċli biex ma ngħixx bik f’ħajti<br/>Daqs ħelikopter li jrid itir imma l-inġinier tah garġi minflok ġwienaħ<br/>Daqs ħelikopter li jrid jeżisti imma Leonardo da Vinci qatt m’eżista<br/>Daqs kumpanija li trid tbigħ il-ħelikopters imma m’għandhiex ħelikopters xi tbigħ għax kull min xogħlu jibni l-ħelikopters qiegħed fuq strajk permanenti<br/>Aħfirli li dejjem narma firxa wiesgħa ta’ similitudnijiet u niket bejnietna<br/>Bħal buffet ma jispiċċa qatt f’resort all inclusive<br/>Noħroġ riġlejja minn fuq l-ikel bħal żewġ kuċċaruni bil-mankijiet twal twal jiġġebbdu lejk<br/>Aħfirli li dejjem naħseb fuq dak li kieku kien<br/>Anki bi lsienek bħal tajjar fuq ġismi<br/>Dejjem nitbikkem dwar kif kellu jkun li tħassar dak li kien hemm bejnietna<br/>Meta dak li hemm bejnietna għadu ma tħassarx<br/>Inħobb inkellmek minn kull fejn inkun<br/>Anki jekk hemm kontinent jifridna<br/>Naħseb fik kull darba li nara xi ħaġa li tista’ togħġbok<br/>Naħseb fik kull xħin naħseb f’sentenza<br/>Irrid insir poeta tajba biex niktiblek poeżija f’għeluq sninek</p>
				
			</div>
		
	</a>
	
	<aside class="promo-aside story-aside-95">
		<ul>
			<li class="bookmark-compact">
				<!-- -->
			</li>
			
		</ul>
	</aside>


</li>

	
</ul>

</aside>
<script>
	audioUrls = {
		"songs": []
	} || null;
	author = "Kristina Borg" || null;
	collections = "" || null;
	issueMonth = "frar" || null;
	issueMonthYear = "frar-2025" || null;
	pageReportingTitle = "Għalhekk qed nivvjaġġa bil-mod #1" || null;
	reportingTitle = pageReportingTitle || null;
	podcastUrl = null || null;
	sequenceEpisodeNumber = "1" || null;
	sequenceEpisodeTitle = "7236" || null;
	storyId = "114" || null;
	storyType = "Esej" || null;
	pageTitle = "Għalhekk qed nivvjaġġa bil-mod" || null;
	translator = null || null;
	wordcount = 3013 || null;
</script>

	
	<aside id="lightbox">
		<div id="lightbox-container">
			<button id="lightbox-close" type="button" onclick="analytics(['trackEvent', 'Stampi', 'lightbox [×]', 'Għalhekk qed nivvjaġġa bil-mod #1']);">×</button>
			<section class="splide  aria-label="Stampi għal Għalhekk qed nivvjaġġa bil-mod">
	<div class="arrows splide__arrows">
		
			<button class="arrow-previous splide__arrow--prev">
				«
			</button>
			<button class="arrow-next splide__arrow--next">
				»
			</button>
		
		<button type="button" id="lightbox-open" onclick="_paq.push(['trackEvent', 'Stampi', 'lightbox', 'Għalhekk qed nivvjaġġa bil-mod']);">&nbsp;</button>
	</div>
	<div class="splide__track">
		<ul class="splide__list">
			
				<li class="splide__slide">
					
					<figure class="editorial-image">
	
	
	
	<picture>
		
			
				<source media="(min-height: 900px)" type="image/avif" srcset="/stampi/large_landscape_avif_x3_1_KB_9138eb06b4.avif">
				<source media="(min-height: 600px)" type="image/avif" srcset="/stampi/large_landscape_avif_x2_1_KB_9138eb06b4.avif">
				<source media="(min-height: 1px)" type="image/avif" srcset="/stampi/large_landscape_avif_1_KB_9138eb06b4.avif">
				<source media="(min-height: 900px)" type="image/jpeg" srcset="/stampi/large_landscape_jpeg_x3_1_KB_9138eb06b4.jpg">
				<source media="(min-height: 600px)" type="image/jpeg" srcset="/stampi/large_landscape_jpeg_x2_1_KB_9138eb06b4.jpg">
				<source media="(min-height: 1px)" type="image/jpeg" srcset="/stampi/large_landscape_jpeg_1_KB_9138eb06b4.jpg">
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_1_KB_9138eb06b4.avif 2x,
				/stampi/large_landscape_avif_x3_1_KB_9138eb06b4.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_1_KB_9138eb06b4.jpg 2x,
				/stampi/large_landscape_jpeg_x3_1_KB_9138eb06b4.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_1_KB_9138eb06b4.avif">
			<source media="(min-width: 1px)" type="image/jpeg" srcset="/stampi/large_landscape_jpeg_1_KB_9138eb06b4.jpg">
		
		<img
			src="/stampi/social_1_KB_9138eb06b4.jpg"
			alt="Serbut twil trakkijiet u vapur fuq wara."
			
		>
	</picture>
	
		<figcaption>“Inħoss li qisni mhux suppost qiegħda hawn, u nkompli nimxi.<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
				<source media="(min-height: 900px)" type="image/avif" srcset="/stampi/large_landscape_avif_x3_2_KB_4b46acf2d7.avif">
				<source media="(min-height: 600px)" type="image/avif" srcset="/stampi/large_landscape_avif_x2_2_KB_4b46acf2d7.avif">
				<source media="(min-height: 1px)" type="image/avif" srcset="/stampi/large_landscape_avif_2_KB_4b46acf2d7.avif">
				<source media="(min-height: 900px)" type="image/jpeg" srcset="/stampi/large_landscape_jpeg_x3_2_KB_4b46acf2d7.jpg">
				<source media="(min-height: 600px)" type="image/jpeg" srcset="/stampi/large_landscape_jpeg_x2_2_KB_4b46acf2d7.jpg">
				<source media="(min-height: 1px)" type="image/jpeg" srcset="/stampi/large_landscape_jpeg_2_KB_4b46acf2d7.jpg">
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_2_KB_4b46acf2d7.avif 2x,
				/stampi/large_landscape_avif_x3_2_KB_4b46acf2d7.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_2_KB_4b46acf2d7.jpg 2x,
				/stampi/large_landscape_jpeg_x3_2_KB_4b46acf2d7.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_2_KB_4b46acf2d7.avif">
			<source media="(min-width: 1px)" type="image/jpeg" srcset="/stampi/large_landscape_jpeg_2_KB_4b46acf2d7.jpg">
		
		<img
			src="/stampi/social_2_KB_4b46acf2d7.jpg"
			alt="Il-pruwa ta&#39; ferry, ritratt mill-gverta ta’ fuq. Nies imferrxin fuq imwejjed.”"
			
		>
	</picture>
	
		<figcaption>“Indur kull żona, kull kantuniera u tibda taqbiżli ġewwa.<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
				<source media="(min-height: 900px)" type="image/avif" srcset="/stampi/large_landscape_avif_x3_3_KB_798782f00f.avif">
				<source media="(min-height: 600px)" type="image/avif" srcset="/stampi/large_landscape_avif_x2_3_KB_798782f00f.avif">
				<source media="(min-height: 1px)" type="image/avif" srcset="/stampi/large_landscape_avif_3_KB_798782f00f.avif">
				<source media="(min-height: 900px)" type="image/jpeg" srcset="/stampi/large_landscape_jpeg_x3_3_KB_798782f00f.jpg">
				<source media="(min-height: 600px)" type="image/jpeg" srcset="/stampi/large_landscape_jpeg_x2_3_KB_798782f00f.jpg">
				<source media="(min-height: 1px)" type="image/jpeg" srcset="/stampi/large_landscape_jpeg_3_KB_798782f00f.jpg">
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_3_KB_798782f00f.avif 2x,
				/stampi/large_landscape_avif_x3_3_KB_798782f00f.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_3_KB_798782f00f.jpg 2x,
				/stampi/large_landscape_jpeg_x3_3_KB_798782f00f.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_3_KB_798782f00f.avif">
			<source media="(min-width: 1px)" type="image/jpeg" srcset="/stampi/large_landscape_jpeg_3_KB_798782f00f.jpg">
		
		<img
			src="/stampi/social_3_KB_798782f00f.jpg"
			alt="Bejn sema u ilma, u fil-bogħopd kważi tidher l-art."
			
		>
	</picture>
	
		<figcaption>“Għal sigħat sħaħ la naf <l-m>x’ġara</l-m> u lanqas <l-m>x’qed</l-m> jiġri <l-m>fil-kumplament</l-m> tal-univers...<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
				<source media="(min-height: 900px)" type="image/avif" srcset="/stampi/large_landscape_avif_x3_4_KB_6b8b48d8da.avif">
				<source media="(min-height: 600px)" type="image/avif" srcset="/stampi/large_landscape_avif_x2_4_KB_6b8b48d8da.avif">
				<source media="(min-height: 1px)" type="image/avif" srcset="/stampi/large_landscape_avif_4_KB_6b8b48d8da.avif">
				<source media="(min-height: 900px)" type="image/jpeg" srcset="/stampi/large_landscape_jpeg_x3_4_KB_6b8b48d8da.jpg">
				<source media="(min-height: 600px)" type="image/jpeg" srcset="/stampi/large_landscape_jpeg_x2_4_KB_6b8b48d8da.jpg">
				<source media="(min-height: 1px)" type="image/jpeg" srcset="/stampi/large_landscape_jpeg_4_KB_6b8b48d8da.jpg">
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_4_KB_6b8b48d8da.avif 2x,
				/stampi/large_landscape_avif_x3_4_KB_6b8b48d8da.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_4_KB_6b8b48d8da.jpg 2x,
				/stampi/large_landscape_jpeg_x3_4_KB_6b8b48d8da.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_4_KB_6b8b48d8da.avif">
			<source media="(min-width: 1px)" type="image/jpeg" srcset="/stampi/large_landscape_jpeg_4_KB_6b8b48d8da.jpg">
		
		<img
			src="/stampi/social_4_KB_6b8b48d8da.jpg"
			alt="Ir-rima ta’ vapur, ritratt meħud mill-poppa."
			
		>
	</picture>
	
		<figcaption>“Ġismi jiġġebbed, jestendi ruħu, nofsu uman, nofsu baħar...<span class="pullsemi">”</span></figcaption>
	
</figure>

				</li>
			
				<li class="splide__slide">
					
					<figure class="editorial-image">
	
	
	
	<picture>
		
			
				<source media="(min-height: 900px)" type="image/avif" srcset="/stampi/large_landscape_avif_x3_5_KB_9e97f8a0f5.avif">
				<source media="(min-height: 600px)" type="image/avif" srcset="/stampi/large_landscape_avif_x2_5_KB_9e97f8a0f5.avif">
				<source media="(min-height: 1px)" type="image/avif" srcset="/stampi/large_landscape_avif_5_KB_9e97f8a0f5.avif">
				<source media="(min-height: 900px)" type="image/jpeg" srcset="/stampi/large_landscape_jpeg_x3_5_KB_9e97f8a0f5.jpg">
				<source media="(min-height: 600px)" type="image/jpeg" srcset="/stampi/large_landscape_jpeg_x2_5_KB_9e97f8a0f5.jpg">
				<source media="(min-height: 1px)" type="image/jpeg" srcset="/stampi/large_landscape_jpeg_5_KB_9e97f8a0f5.jpg">
			
			<source media="(min-width: 749px)" type="image/avif" srcset="
				
				/stampi/large_landscape_avif_x2_5_KB_9e97f8a0f5.avif 2x,
				/stampi/large_landscape_avif_x3_5_KB_9e97f8a0f5.avif 3x
			">
			<source media="(min-width: 749px)" type="image/jpeg" srcset="
				
				/stampi/large_landscape_jpeg_x2_5_KB_9e97f8a0f5.jpg 2x,
				/stampi/large_landscape_jpeg_x3_5_KB_9e97f8a0f5.jpg 3x
			">
			<source media="(min-width: 1px)" type="image/avif" srcset="/stampi/large_landscape_avif_5_KB_9e97f8a0f5.avif">
			<source media="(min-width: 1px)" type="image/jpeg" srcset="/stampi/large_landscape_jpeg_5_KB_9e97f8a0f5.jpg">
		
		<img
			src="/stampi/social_5_KB_9e97f8a0f5.jpg"
			alt="Bajja filgħaxija, ix-xemx għadha ma niżlitx, dwal, bini u dgħajjes riflessi fil-baħar."
			
		>
	</picture>
	
		<figcaption>“Ninżel minn fuq <l-m>l-Excelsior</l-m> minn <l-m>tal-bidu</l-m> u nħoss sens qawwi ta’ déjà vu ...<span class="pullsemi">”</span></figcaption>
	
</figure>

				</li>
			
		</ul>
	</div>
</section>

		</div>
	</aside>


			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau"/>
			
			<footer data-track-content data-content-name="Footer" data-content-piece="kristina-borg-għalhekk-qed-nivvjaġġa-bil-mod-1-7236">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			
			
			<li><a href="https://whatsapp.com/channel/0029VaysAKP7z4kZHDKdZ71J" rel="me">WhatsApp</a></li>
			<li><a href="https://aphroconfuso.bsky.social/">Bluesky</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
			
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email">
			<a href="mailto:l-edituri@aphroconfuso.mt" class="email">l-edituri@aphroconfuso.mt</a>
		</div>
		<div class="hide-mobile choose-theme choose-theme-footer">
			<a id="theme-regular-footer" role="button" tabindex="4">s</a>
			<a id="theme-dark-footer" role="button" tabindex="5">m</a>
			<a id="theme-contrast-footer" role="button" tabindex="6">c</a>
			<a id="theme-system-footer" role="button" tabindex="7">p</a>
		</div>
		<div id="copyright"><a href="/drittijiet/" class="copyright">&copy; 2023-2025 Aphroconfuso et al</a></div>
		<div id="qrcode"><img src="/img/qr/kristina-borg-għalhekk-qed-nivvjaġġa-bil-mod-1-7236.png" width="180" height="180" alt="QR code" /></div>
		<div id="url">https://aphroconfuso.mt/kristina-borg-għalhekk-qed-nivvjaġġa-bil-mod-1-7236/</div>
	</nav>
</footer>

		</div>
		<aside id="scroll-tools" class="monthly-outlined">
			<p>
				<span id="progress">
					<!-- --></span></p>
		</aside>
	</body>
</html>
