<!doctype html>
<html lang="mt" translate="no">

	<head>
		<meta charset="utf-8">
		
	<title>Ġilda ta’ Kurt Borg · Aphroconfuso</title>
	<meta content="Hemm karru bil-ġwienaħ misjuq minn kuċċier miġbud minn żewġt iżwiemel. Żiemel minnhom abjad, b’għonqu wieqaf dritt, grazzjuż. L-ieħor iswed, magħmul ikrah u goff. Bil-frosta f’idu, il-kuċċier qed jittajjar lejn is-sħab u lil hinn minnu. Iż-żwiemel, speċjalment l-iswed, kultant jissaraw mal-kuċċier, jisfidawh, jisfrattaw, għoddhom jaqilbu l-karru. Il-kuċċier iqum bilwieqfa jwiddeb liż-żwiemel. B’idejh it-tnejn jiġbed b’kemm jiflaħ fuq ir-riedni marbutin mal-ilġiem ta’ ġo ħalqhom. Iż-żwiemel jogħtru taħt is-saħħa tal-kuċċier u, bla ma jridu, jobduh. Imma t-taqbida bejniethom tkompli. Żiemel minnhom jiġbed ’l hawn u l-ieħor jiġbed ’l hemm sa ma l-kuċċier jitlef il-kontroll, il-karru jinqasam u jegħleb mis-smewwiet għall-art." name="description">
	<meta property="og:image" content="/stampi/social_Rubens_il_waqgha_ta_phaeton_2d7149e482.jpg">
	
		<meta name="author" content="Kurt Borg">
	
	
	
		<script src="/amplitude/amplitude.min.js"></script>
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Ġilda ta’ Kurt Borg">
	<meta name="twitter:description" content="Hemm karru bil-ġwienaħ misjuq minn kuċċier miġbud minn żewġt iżwiemel. Żiemel minnhom abjad, b’għonqu wieqaf dritt, grazzjuż. L-ieħor iswed, magħmul ikrah u goff. Bil-frosta f’idu, il-kuċċier qed jittajjar lejn is-sħab u lil hinn minnu. Iż-żwiemel, speċjalment l-iswed, kultant jissaraw mal-kuċċier, jisfidawh, jisfrattaw, għoddhom jaqilbu l-karru. Il-kuċċier iqum bilwieqfa jwiddeb liż-żwiemel. B’idejh it-tnejn jiġbed b’kemm jiflaħ fuq ir-riedni marbutin mal-ilġiem ta’ ġo ħalqhom. Iż-żwiemel jogħtru taħt is-saħħa tal-kuċċier u, bla ma jridu, jobduh. Imma t-taqbida bejniethom tkompli. Żiemel minnhom jiġbed ’l hawn u l-ieħor jiġbed ’l hemm sa ma l-kuċċier jitlef il-kontroll, il-karru jinqasam u jegħleb mis-smewwiet għall-art.">
	<meta name="twitter:image" content="/stampi/social_Rubens_il_waqgha_ta_phaeton_2d7149e482.jpg">
	<meta name="twitter:image:alt" content="Għadd ta&#39; nies u żwiemel iħarsu lejn dawl ġej mis-smewwiet.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/kurt-borg-ġilda/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-62d2ff28.css">
		<script defer src="/script/script-115.js"></script>
		<script>
			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					
					<li><a href="/werrej/">Werrej</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li><a href="/kolofon/">Kolofon</a></li>
					
					<li><a href="/newsletter/">Newsletter</a></li>
					<li class="hide-laptop"><a href="/gwida-tal-istil/">Gwida tal-Istil</a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content gunju-2023 esej story story-14">
		<header>
			
				<h4><a href="/ġunju-2023/">Ġunju 2023</a></h5>
				<h1>
					Ġilda
					
				</h1>
				<h2>
					
						<a href="/kurt-borg/">Kurt Borg</a>
					
				</h2>
			
			
			
		</header>
		<div class="container">
			<section id="grid-max-panel-left-top">
				
				
				
			</section>
			<section id="grid-max-panel-right-top">
				
				
					<aside id="podcast-note">
						<figure id="audio">
							<div id="player">
								<div class="control-container">
									<button class="amplitude-play-pause" amplitude-main-play-pause="true" id="play-pause">
								</div>
								<div id="range">
									<input type="range" id="range-input" class="amplitude-song-slider" step=".1">
									<progress class="amplitude-song-played-progress" amplitude-main-song-played-progress="true" id="song-played-progress"></progress>
								</div>
								<div class="time-container">
										<span class="amplitude-current-minutes" amplitude-main-current-minutes="true"></span>:<span class="amplitude-current-seconds" amplitude-main-current-seconds="true"></span>/<span class="amplitude-duration-minutes" amplitude-main-duration-minutes="true"></span>:<span class="amplitude-duration-seconds" amplitude-main-duration-seconds="true"></span>
								</div>
							</div>
							<figcaption>
								
									<p>Kurt Borg jaqra “Ġilda”. Abbona <l-m><l-m>fil-</l-m><a href="/podcast/">podcast</a></l-m> biex tisma’ kulma nippubblikaw.</p>
								
								
							</figcaption>
						</figure>
					</aside>
				
				
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-H">H</span>emm</span> karru <l-m>bil-ġwienaħ</l-m> misjuq minn kuċċier miġbud minn żewġt iżwiemel. Żiemel minnhom abjad, b’għonqu wieqaf dritt, grazzjuż. <l-m>L-ieħor</l-m> iswed, magħmul ikrah u goff. <l-m>Bil-frosta</l-m> f’idu, <l-m>il-kuċċier</l-m> qed jittajjar lejn <l-m>is-sħab</l-m> u lil hinn minnu. <l-m>Iż-żwiemel</l-m>, speċjalment <l-m>l-iswed</l-m>, kultant jissaraw <l-m>mal-kuċċier</l-m>, jisfidawh, jisfrattaw, għoddhom jaqilbu <l-m>l-karru</l-m>. <l-m>Il-kuċċier</l-m> iqum bilwieqfa jwiddeb <l-m>liż-żwiemel</l-m>. B’idejh <l-m>it-tnejn</l-m> jiġbed b’kemm jiflaħ fuq <l-m>ir-riedni</l-m> marbutin <l-m>mal-ilġiem</l-m> ta’ ġo ħalqhom. <l-m>Iż-żwiemel</l-m> jogħtru taħt <l-m>is-saħħa</l-m> tal-kuċċier u, bla ma jridu, jobduh. Imma <l-m>t-taqbida</l-m> bejniethom tkompli. Żiemel minnhom jiġbed ’l hawn u <l-m>l-ieħor</l-m> jiġbed ’l hemm sa ma <l-m>l-kuċċier</l-m> jitlef <l-m>il-kontroll</l-m>, <l-m>il-karru</l-m> jinqasam u jegħleb <l-m>mis-smewwiet</l-m> għall-art.</p>
<p>Din <l-m>l-allegorija</l-m> jitgħallimha kull min jibda jistudja u jaqra ftit filosofija. Kitibha Platun <l-m>fid-djalogu</l-m> tiegħu, <em>Fedru</em>, biex jispjega dik li għalih kienet <l-m>in-natura</l-m> tar-ruħ. <l-m>Bl-istorja</l-m> tal-kuċċier u <l-m>ż-żwiemel</l-m>, Platun qed jaqbad kurrent ta’ ħsieb li kien komuni ħafna fi żmienu. Ispirat <l-m>mill-immaġni</l-m> tal-gwerrier jew <l-m>il-ġellied</l-m>, Platun għaraf li <l-m>l-ħajja</l-m> hi forma ta’ taqbida. Hekk tfisser <l-m>il-kelma</l-m> Griega <em>agon</em>, mnejn issa nġibu kliem bħal “antagoniżmu”<span class="pull">.</span> Għal Platun, <l-m>il-bniedem</l-m> jitqabad: miegħu nnifsu biex ma jaqax għal prijoritajiet foloz, u m’oħrajn biex ma jaqax <l-m>fil-qerq</l-m> taħt influwenzi ħżiena. <l-m>It-taqbida</l-m> kienet importanti <l-m>għall-Griegi</l-m> tal-qedem. Kienu huma, wara kollox, li tawna <l-m>l-Olimpjadi</l-m>, <l-m>is-simbolu</l-m> ta’ taqbida fejn <l-m>l-atleta</l-m> jitqabad miegħu nnifsu <l-m>fit-taħriġ</l-m> sabiex imbagħad joħroġ rebbieħ u jirrenja fuq <l-m>il-kompetituri</l-m>. <l-m>Dil-loġika</l-m> tal-kompetizzjoni kienet togħġbu lil Platun. Hu stess kien dilettant sew <l-m>tal-lotta</l-m> u jingħad li kien ġellied prim. <l-m>L-isem</l-m> li nafuh bih kien <l-m>fil-fatt</l-m> il-laqam tiegħu: “Platon”<span class="pull">,</span> li jfisser dak ta’ spallejh miftuħa. <l-m>Fil-fatt</l-m> jekk illum tmur Ateni, <l-m>fil-fdalijiet</l-m> tal-Akkademja ta’ Platun, waħda <l-m>mill-ftit</l-m> affarijiet li <l-m>l-arkeologi</l-m> stabbilixxew b’ċertezza hi <l-m>l-post</l-m> fejn kien <l-m>il-ġinnasju</l-m> tal-iskola tant kemm kien jokkupa post ċentrali f’din <l-m>l-istituzzjoni</l-m>.</p>
<p><l-m>It-taqbida</l-m> tal-kuċċier <l-m>maż-żwiemel</l-m> hi storja li, f’xi forma jew oħra, jgħallmuna minn ċkunitna bħal qisha duttrina <l-m>tal-ħajja</l-m>. Ħu <l-m>r-riedni</l-m> f’idejk, tgħallem ikkontrolla lilek innifsek, titlifx <l-m>il-boxxla</l-m>, agħraf <l-m>x’inhu</l-m> tajjeb għalik.</p>
<p>Hija storja li faċli tinqara minn lenti Nisranija wkoll. Agħraf <l-m>id-differenza</l-m> bejn <l-m>ir-ruħ</l-m> u <l-m>l-laħam</l-m>, bejn Alla u <l-m>s-serp</l-m>, bejn <l-m>il-verità</l-m> u <l-m>l-qerq</l-m>. Jekk taqa’<span class="pullsemi">,</span> se tiġġarraf. <l-m>Iż-żewġ</l-m> interpretazzjonijiet <l-m>tal-istorja</l-m>, kemm dik Platonika kif ukoll dik Nisranija, għandhom fiċ-ċentru tagħhom <l-m>l-idea</l-m> li <l-m>l-bniedem</l-m> hu taqbida interna. <l-m>Il-Jien</l-m> għandu taqbida fih innifsu; hu <l-m>t-taqbida</l-m>. <l-m>Fl-interpretazzjoni</l-m> Nisranija, din <l-m>it-taqbida</l-m> tkompli tikkumplika ruħha b’kunċetti <l-m>bħat-tentazzjoni</l-m> u <l-m>l-konkupixxenza</l-m>. <l-m>Ix-xitan</l-m> jaħdem b’modi fini, jgħidulna. <l-m>Fil-ġnien</l-m> tal-Eden, <l-m>is-serp</l-m> isefsef f’widnejn Eva biex jittantaha, biex iwaqqagħha. Jagħti <l-m>n-nar</l-m> lit-taqbida ta’ ġo fina. Minn ġo fik stess jaħdem <l-m>ix-xitan</l-m> u mhux minn barra. Idaħħallek <l-m>id-dubju</l-m> ġo fik, iqanqallek ħsibijiet li ma tindunax li ġejjin minn barra u taħsibhom tiegħek. Min jista’ jikkonvinċik aħjar milli tikkonvinċi lilek innifsek? B’hekk, <l-m>għan-Nisrani</l-m>, irridu nitqabdu sew magħna nfusna biex b’viġilanza nkejlu u niżnu kull ħsieb, kull kelma, kull xewqa li hemm ġo fina, ma jmurx <l-m>fis-satra</l-m> tal-lejl jidħol stranġier <l-m>mill-bieb</l-m> ta’ wara u jkompli jwaqqagħna. Għax, <l-m>għan-Nisrani</l-m>, <l-m>il-bniedem</l-m> mat-twelid diġà mwaqqa’<span class="pullsemi">,</span> diġà inklinat lejn <l-m>il-ħażen</l-m>. Kważi kważi, <l-m>it-twelid</l-m> messu jitqies traġedja jew diżgrazzja. Għax la <l-m>t-twelid</l-m> hu bidu ta’ ċiklu ta’ ħażen, bidu ta’ sensiela ta’ tlajja’ u waqgħat, bidu ta’ falliment, bidu ta’ mewt, mela qajla għandu jiġi ċċelebrat. Almenu fuq din, ċerti fehmiet Buddisti li jagħrfu li <l-m>mat-twelid</l-m> jibda ċiklu ta’ sofferenza qed ikunu iktar konsistenti.</p>
<p><l-m>In-Nisrani</l-m> maqbud bejn <l-m>ir-rieda</l-m> li jkun pur u <l-m>l-fatt</l-m> li jaf li hu diġà mittiefes. Bħal Santu Wistin meta mbikkem idur lejn Alla u jitolbu <l-m>bil-ħniena</l-m> biex jgħinu jissara <l-m>mal-impulsi</l-m> ta’ ġo fih. Dan kollu stqarru f’kitbietu. Apparti li ta qafas teoloġiku <l-m>lir-reliġjon</l-m> Kristjana, Wistin kiteb wieħed <l-m>mill-ewwel</l-m> awtobijografiji, <em><l-m>L-Istqarrijiet</l-m></em>. Iktar milli awtobijografija kif nafuha llum, <l-m>dal-ktieb</l-m> qisu rakkont ta’ twelid ta’ suġġett, ċjoè rakkont ta’ kif Wistin sar Wistin. Huwa rakkont indirizzat lejn Alla iktar milli lejn <l-m>il-qarrej</l-m>. Hu bejn talba ta’ tifħir lil Alla u karba <l-m>għall-grazzja</l-m> tiegħu. Wistin fehem sew xi tfisser li taqa’<span class="pullsemi">,</span> li titlef <l-m>it-taqbida</l-m>. Kiteb ħafna fuq <l-m>it-taqbid</l-m> intern u dwar <l-m>l-ispag</l-m> imħabbel li minnu hi ffurmata qalb <l-m>il-bniedem</l-m>. Spag li jitqabad miegħu nnifsu, li lanqas <l-m>fl-irqad</l-m> ma jħallih jistrieħ. Anzi, <l-m>id-dlam</l-m> tal-lejl jittormentah iktar, speċjalment <l-m>fil-ħolm</l-m>, fejn bla ma ried Wistin kien ikollu jerħi ftit <l-m>ir-riedni</l-m> ta’ moħħu. Jikteb dwar kif <l-m>fl-irqad</l-m> ġieli kien jara stampi sesswali. Le, iktar minn stampi  —  moħħu kien jerġa’ jdaħħlu <l-m>fl-atti</l-m> nfushom, jerġa’ jfakkru <l-m>x’ħass</l-m> meta waqa’ <l-m>għat-tentazzjonijiet</l-m>. Wistin iqum filgħodu u jinduna li mhux <l-m>fil-ħolm</l-m> biss tqanqal bla ma ried. Ħati għax anki <l-m>fl-irqad</l-m> tiegħu waqa’<span class="pullsemi">.</span></p>
<p>Fi Platun insibu waqgħa wkoll. Għalkemm <l-m>il-moral</l-m> tal-istorja qiegħed <l-m>fil-ħakma</l-m> u <l-m>fir-rettezza</l-m> tal-kuċċier, <l-m>il-bniedem</l-m> <em>jaqa’</em>. Għal Platun, ċerti rwieħ idumu jitqabdu iktar qabel jaqgħu, imma xorta jaqgħu. Waqgħa li tiġri lil kull uman. Għax skont Platun <l-m>l-allat</l-m> biss ma jaqgħux. Perfett kemm hu perfett, <l-m>il-bniedem</l-m> dejjem se jaqa’<span class="pullsemi">.</span> B’xi mod jew ieħor, <l-m>it-taqbida</l-m> tegħlbu <l-m>lill-bniedem</l-m>. Platun jagħtina bosta immaġni biex ifehemna <l-m>x’inhi</l-m> t-taqbida. <l-m>Il-kuċċier</l-m> jogħroq u jegħja, jagħma u jistinka, jissara u jiggwida, jitgerfex u jfalli, jordna u jisforza. <l-m>Dil-konfużjoni</l-m>, <l-m>dat-taħwid</l-m>, jissolva biss jekk <l-m>il-pilota</l-m> jibqa’ sid <l-m>it-tmun</l-m>. <l-m>Il-kuċċier</l-m> jirrappreżenta <l-m>r-raġuni</l-m>, u <l-m>r-raġuni</l-m> trid tmexxi u mhux titmexxa. Hemm logħba ta’ kontroll  —  min jikkontrolla u min jiġi kkontrollat  —  u għal Platun m’hemmx ambigwità dwar kif għandhom jitqassmu <l-m>l-karigi</l-m>. <l-m>Iż-żwiemel</l-m> jitmexxew u <l-m>l-kuċċier</l-m> imexxi. <l-m>Ir-raġuni</l-m> ssuq u <l-m>l-passjonijiet</l-m> jinsaqu. Jekk <l-m>is-sid</l-m> jitlef ħarstu, <l-m>il-karru</l-m> jiġġarraf u <l-m>mill-għoli</l-m> tas-smewwiet jaqa’ lura <l-m>fid-dinja</l-m> u jinstabat <l-m>mal-art</l-m>. Hekk jiġri <l-m>fl-istorja</l-m>, u b’hekk jinħoloq <l-m>il-bniedem</l-m>. <l-m>Fl-art</l-m>, <l-m>il-bniedem</l-m> jinħakem minn taqbida oħra. Għax għalkemm huwa <l-m>l-waqgħa</l-m>, <l-m>il-bniedem</l-m> hu wkoll <l-m>ix-xewqa</l-m> li jerġa’ jtir. Ladarba daq <l-m>il-ħeffa</l-m> tal-ġwienaħ, <l-m>l-għeja</l-m> tas-saqajn tkiddu, u b’hekk jibqa’ jfittex xi ħaġa li ttaffilu <l-m>l-piż</l-m>.</p>
<p>Iħobbha <l-m>l-ħeffa</l-m> l-kuċċier. Iħobbha <l-m>r-reqqa</l-m>. Iħobbha <l-m>r-rotta</l-m> dritta tipponta dejjem ’il fuq, lejn <l-m>is-sħab</l-m>, lejn <l-m>il-benna</l-m>. Għal Platun hi <l-m>l-imħabba</l-m> li timbotta <l-m>l-kuċċier</l-m>. Għandu f’moħħu hawn <l-m>l-imħabba</l-m> tal-għerf, li hi tema prinċipali ta’ dan <l-m>id-djalogu</l-m>. Hi din <l-m>l-imħabba</l-m> li titma’ <l-m>lill-kuċċier</l-m> biex joqrob lejn dak li jħobb, biex ħarstu ma tixxekkilx u moħħu jibqa’ fiss fuq fejn irid jasal. Hi din <l-m>l-imħabba</l-m> li tmexxi qalb min ifittex, jgħid Platun. Imma anki dak li jibqa’ miexi dritt mhuwiex għalkollox <l-m>is-sid</l-m> tiegħu nnifsu. <l-m>L-imħabba</l-m> li timbuttah hi ikbar minnu. Hi xi ħaġa li timbuttah, wara kollox. Tagħtih <l-m>is-saħħa</l-m> jżomm <l-m>liż-żwiemel</l-m> f’posthom. Timlieh b’ħeġġa biex ikompli jitqabad. Hu jitmexxa minnha daqskemm hu jmexxi <l-m>l-karru</l-m>. <l-m>Dal-vjaġġ</l-m> tar-ruħ ma jseħħx darba għal Platun. Jiġri u jerġa’ jiġri, jaqa’ u jerġa’ jaqa’ <l-m>l-bniedem</l-m>. Ma’ kull darba, jibqa’ jiftakar biċċa minn <l-m>x’ra</l-m>, minn <l-m>x’ħass</l-m>, minn <l-m>x’kien</l-m> hu u tiela’ lejn <l-m>is-sħab</l-m>. Jibqa’ jitmexxa minn dak li jiftakar.</p>
<p>Tant jixxennaq <l-m>il-kuċċier</l-m> li lest jitlaq kollox minn idu biex jerġa’ jirkeb <l-m>il-karru</l-m>. Tant jitqanqal <l-m>bl-imħabba</l-m> li hemm min jaħsbu miġnun. Bħal qisu maħkum minn għatx etern. <l-m>L-ebda</l-m> ħlejqa ma taqdilu <l-m>dal-bżonn</l-m>. Ta’ madwaru jarawh jilgħabha <l-m>t’għasfur</l-m>, iferfer idu, għonqu mgħawweġ waqt li jipponta ’l fuq, ’il fuq. Għajnejh miftuħa beraħ imma donnu mhux jara, qisu għandu ħliefa fuq <l-m>l-ilma</l-m> t’għajnejh. Iħares fiss lejn <l-m>ix-xemx</l-m> bla ma għajnu tuġgħu. Joħlom kemm joħlom li qed itir, jibqa’ msakkar ġo gaġġa. U meta jaqbad jemmen li wasal fejn kellu jasal, ma jsibx kliem xi jgħid. Ma jistax jagħraf u jifhem fejn qiegħed. Dak li jara <l-m>s-soltu</l-m> jinqabad <l-m>fil-kliem</l-m>, imma dan jirrikjedi xi ħaġa oħra. Qalbu titfawwarlu, timtela iktar minn kemm tesa’<span class="pullsemi">.</span> Titmewwitlu <l-m>x-xenqa</l-m> u jaqa’ fih ċertu skiet. <l-m>Fil-ħemda</l-m> tal-irqad, jemmen li wasal.</p>
<p class="break"><span class="initial"><span class="dropcap drop-X">X</span>’jiġrilha</span> din <l-m>l-istorja</l-m> jekk minflok <l-m>il-ponn</l-m> issikkat <l-m>mal-frosta</l-m>, inħarsu lejn <l-m>l-id</l-m> tiżloq minn fuq <l-m>ir-riedni</l-m>? Jekk minflok <l-m>il-ħakma</l-m> taż-żwiemel, <l-m>il-qalba</l-m> tar-rakkont tkun <l-m>il-mument</l-m> li <l-m>l-kuċċier</l-m> jinduna li <l-m>l-karru</l-m> se jaqa’?</p>
<p>Kemm hu stramb <l-m>is-sens</l-m> li tħossok qed taqa’ hux? Taqbeż <l-m>mill-għoli</l-m> fil-baħar u tintebaħ li m’għadx hemm art taħtek. Tiżloq u tinduna li saqajk m’għadhomx jankrawk. Meta taqa’<span class="pullsemi">,</span> qisek qed issegwi skript. Tagħmel <l-m>x’tagħmel</l-m>, li għandu jiġri se jiġri. Tista’ tilqa’ b’idejk jew tipprova taqa’ <l-m>l-aħjar</l-m> li tista’<span class="pullsemi">,</span> imma <l-m>fil-mument</l-m> tal-waqgħa <l-m>r-riedni</l-m> jkunu qishom tneħħew minn idejk. <l-m>Il-waqgħa</l-m> tisfida <l-m>l-fakultà</l-m> li tagħmel deċiżjoni. Ma tistax tiddeċiedi li taqa’<span class="pullsemi">.</span> Ma tistax tiddeċiedi, lanqas, li twaqqaf waqgħa f’nofsha. Jekk tiddeċiedi li taqa’<span class="pullsemi">,</span> mela tkun qed tagħżel li tagħmel <l-m>l-azzjoni</l-m> li <l-m>s-soltu</l-m> tiġri waħedha meta taqa’<span class="pullsemi">.</span> Taqa’ meta proprju tkun qed tipprova jew taspira li ma taqax. <l-m>Il-waqgħa</l-m> tiġrilek, mhux tiddeċidiha.</p>
<p>Hawn min jgħidlek li jekk ma tkunx tista’ tieħu deċiżjoni, ħalli munita teħodha għalik. Jekk <l-m>il-munita</l-m> taqa’ wiċċha ’l fuq tagħmel mod, u wiċċha ’l isfel mod ieħor. Malli tgħolli <l-m>l-munita</l-m>, din tieħu ftit ħin iddur <l-m>fl-arja</l-m>, bħal donnu tikkonsulta <l-m>mal-allat</l-m> fejn għandha taqa’<span class="pullsemi">.</span> Huwa f’dak <l-m>il-mument</l-m> li min għolla <l-m>l-munita</l-m>, jiddeċiedi. Ma jibqax f’punt fejn ma jimpurtahx fuq liem naħa taqa’ <l-m>l-munita</l-m>, u tqumlu <l-m>t-tama</l-m> li <l-m>l-munita</l-m> taqa’ banda minnhom. F’dak <l-m>il-punt</l-m>, m’għadx għandek bżonn <l-m>il-munita</l-m>, għax issa ddeċidejt. Tista’ taqbad <l-m>il-munita</l-m> u twaqqfilha <l-m>l-konsultazzjoni</l-m> tagħha <l-m>mal-allat</l-m>. <l-m>Il-munita</l-m> tfakkrek li <l-m>l-affarijiet</l-m> jistgħu jmorru vi jew va, u int hemm titbandal f’nofs din <l-m>l-arena</l-m> tal-probabbilità. Kull deċiżjoni għandha din <l-m>l-istruttura  </l-m>—  ċjoè tista’ tmur ’l hemm jew ’l hawn. Jekk mhuwiex hekk, mela <l-m>ċ-ċirkostanza</l-m> ma teħtieġx deċiżjoni għax hu ċar <l-m>x’għandu</l-m> jiġri. Deċiżjoni sseħħ meta <l-m>l-affarijiet</l-m> mhumiex ċari u ma jistgħux ikunu ċari.</p>
<p><l-m>L-uman</l-m> hu dak li jrid jiddeċiedi, anki  —  jew, anzi, speċjalment  —  f’mumenti fejn ma jafx. <l-m>L-allat</l-m> ma jiddeċidux; <l-m>l-allat</l-m> jafu. <l-m>L-allat</l-m> ma ħaqqhomx prosit talli ma jaqgħux għax ma jafux aħjar. Ma jafuhiex <l-m>it-taqbida</l-m>. <l-m>It-taqbida</l-m> tagħmel sens biss għal min jista’ jaqa’<span class="pullsemi">,</span> għax min ma jistax jaqa’<span class="pullsemi">,</span> ma jafx taqbid. <l-m>Il-bniedem</l-m> jaqa’ appuntu għax mhuwiex alla. <l-m>Il-bniedem</l-m> mhux dejjem jaf, u meta ma jafx, irid jiddeċiedi. Skont ċerti testi, anki Alla kellu jsir bniedem biex ikun jaf <l-m>x’jiġifieri</l-m> li tkun ma tafx, li tħossok ma tafx, u tħoss <l-m>it-toqol</l-m> li trid tiddeċiedi meta, u appuntu, għax ma tafx. Alla kellu jsir bniedem biex ikun jaf <l-m>x’jiġifieri</l-m> li taqa’<span class="pullsemi">.</span> Dak hu <l-m>l-bniedem;</l-m> parti alla, parti annimal li jaqa’<span class="pullsemi">.</span></p>
<p>Hawn min jiddejjaq jisma’ li <l-m>l-bniedem</l-m> annimal. Bħallikieku qed tinsultah. <l-m>Il-bniedem</l-m> hu annimal. Ċjoè animat. Meta xi ħaġa tkun animata, qiegħda <l-m>fit-taqbida</l-m>. Anki farfett jitqabad hu u ħiereġ <l-m>mill-fosdqa</l-m>. F’taqbida <l-m>l-affarijiet</l-m> jistgħu jmorru naħa jew oħra. F’taqbida <l-m>l-affarijiet</l-m> jistgħu jmorru ħażin. Farfett jaf jikser ġwinħajh hu u jissara biex joħroġ. <l-m>Il-bniedem</l-m> animat għax <l-m>l-affarijiet</l-m> jistgħu jmorrulu ħażin. Jistgħu jiġrulu affarijiet li ma jkunx irid. Alla ma jiġrilu xejn, ma jitħarrikx u xejn ma jċaqalqu. <l-m>Il-bniedem</l-m> hu bniedem għax jista’ jħoss. Jista’ jweġġa’<span class="pullsemi">.</span> Jista’ jaqa’<span class="pullsemi">.</span></p>
<p>Xejn mhu garantit <l-m>għall-bniedem</l-m>. Dak li ġara seta’ ma ġarax, u dak li ma ġarax jista’ jiġri. <l-m>Il-bniedem</l-m> jitbandal <l-m>fir-riskju</l-m>. Riskju li hu stess seta’ qatt ma twieled. U issa li qiegħed hawn, hemm <l-m>ir-riskju</l-m> li kulma għandu jista’<span class="pullsemi">,</span> ċjoè se, jitlaqlu. <l-m>Il-bniedem</l-m> bħal imħatra li, anki jekk tirbaħha, se titlifha xorta xi darba. Mhux xi darba. Dejjem.</p>
<p>Judith Butler bħal donnhom iwieġbu lil Platun <l-m>fir-riflessjonijiet</l-m> tagħhom dwar <l-m>il-bniedem</l-m>. Għal Butler, li tkun bniedem tfisser li titlef. Mhux bħal meta titlef xi logħba u allura tkun fi stat definit ta’ tellief. <l-m>L-istat</l-m> tellief <l-m>tal-bniedem</l-m> għadu ma ġiex definit, imma huwa ċert. Ma tafx <l-m>x’se</l-m> titlef, meta u kif, imma xi ħaġa se titlef żgur. <l-m>Das-sens</l-m> ta’ telf hu antiċipatorju, tista’ tobsru minn qabel. Jiddefinixxi <l-m>l-bniedem</l-m> bħala dak li hu dispost <l-m>għat-telf</l-m>.</p>
<p><l-m>Il-bniedem</l-m> hu dak li jitlef. <l-m>It-telf</l-m> jagħmlu bniedem. <l-m>Il-bniedem</l-m> jista’ jitlef kollox. Jista’ jitlef lilu nnifsu u lil ħaddieħor. Jista’ jitlef ħajtu u saħħtu, kliemu u tamietu. <l-m>Il-bniedem</l-m> iħoss għax appuntu jista’ jitlef, u la jaf li jista’ jitlef, ma jistax ma jħossx. Jaf li <l-m>dal-mument</l-m> mhuwiex bħal ta’ qablu u lanqas bħal ta’ warajh. Jaf li <l-m>dal-mument</l-m> wasal għax tilef ta’ qablu. U <l-m>l-mument</l-m> ta’ wara ma jasalx sa ma jitlef dak ta’ issa. <l-m>Il-bniedem</l-m> taqbida bejn telfa u oħra.</p>
<p>Dik hi <l-m>t-taqbida</l-m>. Dak li int, u dak li qatt tista’ tkun, jiġri biss minn <l-m>ġot-taqbida</l-m>. Ma tista’ qatt toħroġ <l-m>mit-taqbida</l-m>, u taraha bħallikieku minn barra, maqtugħa minnek, tispezzjonaha bħallikieku oġġett li tista’ tistudja. Int u <l-m>t-taqbida</l-m> l-istess ħaġa, għax permezz tagħha int issejjaħ lilek innifsek Jien. Malli tgħid “jien”<span class="pull">,</span> int espost. <l-m>Għall-uġigħ</l-m>, <l-m>għall-mewt</l-m>, <l-m>għall-biki</l-m>. <l-m>Għall-waqgħa</l-m>.</p>
<p>Hawn min jiċħadha <l-m>dil-kundizzjoni</l-m> tat-telf. Tul <l-m>l-istorja</l-m> l-bniedem kien kreattiv sabiex isib modi kif jeħles, jew kif jikkonvinċi lilu nnifsu li ħeles, minn dan <l-m>l-istat</l-m>. Hawn min, pereżempju, jgħix daqslikieku qatt ma tilef jew li qatt mhu se jitlef. Jgħolli ħitan impermeabbli biex <l-m>l-ebda</l-m> arja, ilma jew demm ma jgħaddu. Xejn ma jidħol u lanqas joħroġ. Hawn min jinvesti tamietu f’ideali li jemmen li ma jiġġarrfux: <l-m>in-nazzjon</l-m>, <l-m>ir-reliġjon</l-m>, <l-m>il-ħajja</l-m> wara <l-m>l-mewt</l-m>. Forom varji li bihom wieħed jgħatti <l-m>l-possibbiltà</l-m> u <l-m>l-prospett</l-m> li se jitlef. Imma tgħattiha kemm tgħattiha, <l-m>il-ferita</l-m> hemm qiegħda. Bħalma hi ferita <l-m>ż-żokra</l-m>, li wkoll hi tfakkira ta’ telfa. Sinjal li int inqtajt, qalgħuk minn xi forma ta’ stabbiltà u serenità. Int issa ferut, int issa waqajt. Int diġà bdejt titlef, int vulnerabbli. U m’hemmx mod ieħor ta’ kif tkun.</p>
<p>Vulnerabbiltà. Minn <em>vulnus</em> <l-m>bil-Latin</l-m>, li tfisser ġerħa, daqqa, ferita. <l-m>Il-bniedem</l-m> isib ruħu mwieled, <l-m>tal-laħam</l-m>, u b’hekk jiġi ttimbrat bħala annimal vulnerabbli. <l-m>Il-bniedem</l-m> jitwieled; imxarrab, inixxi, idemmem. Ma jwellidx lilu nnifsu. Jiddependi fuq ġisem ieħor. Jitwieled dipendenti, u jdum hekk. Forsi qatt ma jieqaf ikun dipendenti wara kollox. <l-m>Il-ġisem</l-m> iġib miegħu bosta ħtiġijiet. Bħal pereżempju li tiġi mħaddan, li titgħatta <l-m>mill-bard</l-m>, li jwennsuk meta tweġġa’<span class="pullsemi">,</span> li tingħata sostenn. Nitwieldu fraġli u għalhekk immutu. <l-m>Il-ġisem</l-m> imut u jmut għax ġisem. Ġisem jimmarkana bħala esposti. Jagħmilna vulnerabbli. Jiftaħna <l-m>għall-possibbiltà</l-m> li naqilgħu <l-m>d-daqqiet</l-m>, li ħaddieħor jaggredina u jabbuża minn ġisimna.</p>
<p>Anki <l-m>fil-forma</l-m> speċifika tiegħu, ġisem bniedem jurik <l-m>il-vulnerabbiltà</l-m>. Ħares lejn bniedem għarwien u ara <l-m>x’tara</l-m>. Tarahx għarwien b’dak <l-m>il-mod</l-m>. Arah mod ieħor. Forsi <l-m>għall-ewwel</l-m> tara bniedem robust, wieqaf dritt, b’saħħtu. Ħares iktar. Wara li ħarstek toqgħod, tara bniedem għeri. Forsi tara ras, wiċċ, ħaddejn, spallejn miftuħa, sider, saqajn. Kompli ħares. Forsi tara bniedem ħosbien, qiegħed jaħseb, qed taralu għajnejh għajjenin jew qishom jixtiequ jgħidulek xi ħaġa li m’intix tagħraf. Qed tarah hekk, imqiegħed f’<l-m>did-dinja</l-m>. Waħdu. Le, hemm int quddiemu. Qed tarah ġisem. Nara ġismu. Jirtogħod, jogħtor, jinklina, jaqa’<span class="pullsemi">.</span> Oħroġ idejk ħa tmissu, ħa twennsu, ħa tilqgħu. Noħroġ idi ħa nilħqu. Idejk jitqarrbu lejn idejn <l-m>l-ieħor</l-m>. Subgħajk jaħbtu miegħu. Inħoss <l-m>l-ieħor</l-m> maġenbi. Tħosslu ġildtu, <l-m>il-post</l-m> tal-ewwel impatt, <l-m>it-tarf</l-m> li jifirdek <l-m>mill-ieħor</l-m> imma li permezz tiegħu tasal <l-m>s’għandu</l-m>. Qed tarah, qed tmissu, qed tħossu. Ninduna li int ukoll qed tarani, tista’ toqrob lejja, toħroġ idejk u tmissni.</p>
<p class="break"><span class="initial"><span class="dropcap drop-Ġ">Ġ</span>ilda</span>. Kull bniedem adult għandu <l-m>mal-erba</l-m>’ kilogrammi ġilda. Jekk issaqsi lil xi ħadd għal lista <l-m>tal-organi</l-m> li għandu <l-m>l-bniedem</l-m>, għid li dak li jkun se jinsa jsemmilek <l-m>il-ġilda</l-m>, li hija <l-m>l-ikbar</l-m> organu <l-m>fil-bniedem</l-m>. <l-m>Il-ġilda</l-m> tgħattina, tiksina, bħal burdura li żżomm kollox <l-m>fil-konfini</l-m> tagħha, fi ħdanha. <l-m>Il-ġilda</l-m> tipproteġina, <l-m>mill-elementi</l-m> u minn daqqiet li kieku ma kienx għaliha jaqilgħuhom organi iktar sensittivi. Però <l-m>l-ġilda</l-m> hi tfakkira li aħna mġissma. Ma tantx tintuża <l-m>dil-kelma</l-m> f’dan <l-m>is-sens;</l-m> forsi messha tintuża iżjed.</p>
<p>Qabel ma aħna dak jew <l-m>l-ieħor</l-m>, anzi, sabiex inkunu dak jew <l-m>l-ieħor</l-m>, <l-m>l-ewwel</l-m> jeħtieġ li nkunu mġissma. Issa dan mhuwiex xi esperiment konċettwali, voldieri mhux qed ngħid li biex tkun teżisti bilfors irid ikollok ġisem bħal tagħna. Imma ejja ngħidu li <l-m>l-mod</l-m> kif jien u int neżistu hu mod imġissem. <l-m>Il-fatt</l-m> li jien għandi <l-m>l-ġisem</l-m> li għandi, mhux għax hu tiegħi, imma <l-m>l-fatt</l-m> li għandi wieħed minn <l-m>dat-tip</l-m> t’iġsma mgħotti <l-m>bil-ġilda</l-m> jgħid ħafna dwar <l-m>il-mod</l-m> kif nirrelata <l-m>mad-dinja</l-m>. <l-m>Fil-fatt</l-m>, <l-m>il-ġilda</l-m> qisha bħal vettura, bħal karru li permezz tiegħu ninnaviga <l-m>d-dinja</l-m>. Wieħed <l-m>mill-funzjonijiet</l-m> tal-ġilda hu proprju li ttini sens <l-m>tad-dinja</l-m>, li tfehemni <l-m>l-kesħa</l-m> u <l-m>s-sħana</l-m>, li tgħarrafni xi ħaġa hix ħarxa jew ratba, u <l-m>l-bqija</l-m>.</p>
<p><l-m>Il-ġilda</l-m> tgħattik filwaqt li tikxfek bħala kreatura vulnerabbli. Jekk ġildtek taħbat ma’ xi ħaġa, se tħossha. Iddemmem għax tkun inkisret, iddgħajfet, ittaqqbet, tniggżet. <l-m>Bil-ġilda</l-m> jiġu kkomunikati bosta affarijiet. <l-m>Bħat-tbenġil</l-m>, li jikxef jekk <l-m>il-ġilda</l-m> tkunx ġiet trattata sew jew le. <l-m>It-turija</l-m> ta’ ċerta ġilda tista’ tkun messaġġ mod ieħor, ta’ stedina jew ta’ theddida.</p>
<p><l-m>Il-ġilda</l-m> tista’ ssir iżjed fraġli aktar ma <l-m>l-ġisem</l-m> jixjieħ. Tibda tinkiser weħidha, kien qalli <l-m>l-bużnannu</l-m> darba. “Nann, hemm <l-m>x’għandek</l-m>, qtajt idek?” Mesaħ idu malajr u għattieha biex jaħbiha. “Le,<span class="pullsemi">”</span> qalli. Qisu staħa li rajtu hekk, vulnerabbli, <l-m>bil-ġilda</l-m> rqaqitlu u tinkisirlu <l-m>mix-xejn</l-m>. Ftit xhur wara, kont erġajt rajtu, <l-m>did-darba</l-m> fil-kamra mortwarja <l-m>tal-Ingieret</l-m>. <l-m>L-Ingieret</l-m>. <l-m>Fil-kruha</l-m> tagħha togħġobni dik <l-m>il-kelma</l-m>. Ma ridux jibqgħu jsejħulu hekk dak <l-m>il-post</l-m>, għax dik <l-m>il-kelma</l-m> saret meqjusa qisha derogatorja. <l-m>Bħall-kelma</l-m> Frankuni, li kienet tirreferi <l-m>għall-villa</l-m> tal-Kavallier Franconi li <l-m>l-Ingliżi</l-m> dawru fi sptar <l-m>tal-moħħ</l-m>, u li meta dan mexa għal Ħ’Attard, ismu mexa miegħu. <l-m>Dal-kliem  </l-m>—  ħaduh <l-m>l-Ingieret</l-m>, tellgħuh Frankuni  —  sar mimli stigma <l-m>maż-żmien</l-m>, imma fih innifsu <l-m>dal-kliem</l-m> għandu konnotazzjonijiet storiċi. <l-m>Il-kelma</l-m> Ngieret, li hi relatata <l-m>mal-kelma</l-m> Nigret, kienet tirreferi għal għelieqi f’bosta partijiet <l-m>tal-gżejjer</l-m> Maltin, u għandha rabta <l-m>mal-iswidija</l-m>, forsi minħabba xi karatteristika <l-m>tal-post</l-m>, <l-m>bħall-kulur</l-m> tal-ħamrija jew ta’ tajr bħaċ-ċawl f’dawk <l-m>l-inħawi</l-m>. Ħadt pjaċir meta <l-m>l-istejġ</l-m> tal-linja f’Ħal Farruġ semmewh hekk, għax hekk kien isejjaħlu <l-m>l-bużnannu</l-m>. Meta dħalt narah qabel <l-m>il-funeral</l-m>, <l-m>fil-kamra</l-m> mortwarja, dħalt ngħaġġel qabel ommi u <l-m>l-bqija</l-m>. <l-m>Fl-għajnejn</l-m> tat-tifel li kont, din <l-m>it-tfittxija</l-m> għall-bużnannu kienet qisha avventura ċkejkna. Ma kontx naf lejn liem sodda ridt niġbed għax kollha kienu mgħottijin bejn dawk <l-m>il-purtieri</l-m> bojod <l-m>tal-isptarijiet</l-m>. Waqaft ħdejn sodda minnhom. “Dik mhux tagħna,<span class="pullsemi">”</span> għajtitli ommi, “ejja ’l hawn”<span class="pull">.</span> Qisni waqaft u f’daqqa waħda rraġunajt li f’<l-m>dil-kamra</l-m> kien hawn ħafna nies mejtin u li qisu mhux sew toqgħod tħares lejn katavri ta’ ħaddieħor. Ma kontx fhimt għala qaluli li <em>dik mhux tagħna</em>, bħallikieku ġejna niġbru xi oġġett. Waqaft f’salt, għollejt rasi <l-m>mill-art</l-m>, tajt nofs ħarsa bejn <l-m>il-purtieri</l-m>, indunajt li <l-m>l-mara</l-m> li hemm “tistrieħ <l-m>fil-paċi</l-m>” mhux tagħna, u ġrejt lura.</p>
<p>Dakinhar kienu laqtuni bosta affarijiet. Fosthom li hemm ċerti iġsma li huma mejtin, u li għalkemm mejtin, ftit ikunu differenti minn dawk ħajjin. Forsi din tinstema’ xi ħaġa trivjali, imma ċerti kunċetti, bħal dak <l-m>tal-mewt</l-m>, joperaw b’mod differenti f’moħħ tifel. Kienet laqtitni wkoll <l-m>il-ġilda</l-m> mejta <l-m>tal-bużnannu</l-m>. Kulurha kien daqsxejn differenti <l-m>mis-soltu</l-m>, qisu lejn <l-m>is-safrani</l-m>. Qatt qabel ma kont rajt jew missejt <l-m>il-ġilda</l-m> ta’ xi ħadd mejjet. Ma nafx għala, imma dak <l-m>il-ħin</l-m> deherli li ġilda ta’ mejjet qisha magħmula <l-m>mil-lakstu</l-m>, u li jekk tmissha tkun tinħass tiżloq. Fuq <l-m>il-ġilda</l-m> ta’ bużnannuwi kont rajt bosta tbajja’ vjola, suwed, ħomor. Tbenġil <l-m>tax-xjuħ</l-m> kont insejjaħlu. Meta kont immur narah <l-m>l-Ingieret</l-m> kont ninnota ħafna tbenġil hekk fuq <l-m>il-ġilda</l-m> tar-residenti. <l-m>Il-ġilda</l-m> tirqaq, titqarqaċ, titbaskat. Tieqaf tkun fina u, minflok, titbenġel. Kull daqqa tidher iktar, u ddum tidher. Bħal qisu <l-m>fix-xjuħija</l-m>, <l-m>il-ġilda</l-m> tibda turik u tfakkrek f’kull daqqa li tkun qalgħet tul <l-m>iż-żmien</l-m>. F’kull waqgħa li tkun ġarrbet. <l-m>Il-ġilda</l-m> tax-xjuħ fina, <l-m>bħall-ġilda</l-m> tat-trabi imma b’modi għalkollox differenti. <l-m>Tax-xjuħ</l-m> fina għax rat wisq; <l-m>tat-trabi</l-m> għax għadha ma rat xejn. <l-m>Tax-xjuħ</l-m> tinkiser għax tant qalgħet li m’għadhiex tiflaħ iżżomm magħluqa; <l-m>tat-trabi</l-m> għax tant mhux imdorrija tkun esposta li <l-m>mal-inqas</l-m> theddida tweġġa’<span class="pullsemi">.</span></p>
<p><l-m>Il-ġilda</l-m> bħal barriera bejn barra u ġewwa, imma hija wkoll <l-m>il-periferija</l-m>. Tmiss kemm ma’ barra kif ukoll ma’ ġewwa. Iddaħħal materjal minn barra għal ġewwa, u tobżoq minn ġewwa għal barra. <l-m>Il-ġilda</l-m> hi mezz ta’ komunikazzjoni. Tavża lil barra dwar dak li hemm ġewwa u lil ġewwa dwar dak li hemm barra. Tgħarraf minn xiex intlaqat <l-m>il-ġisem</l-m>, u toffri bħal tieqa għal kulm’hemm ġo fina.</p>
<p><l-m>Il-Jien</l-m> ġisem mgħotti b’ġilda. <l-m>Il-ġisem</l-m> hu iktar minn sempliċiment <l-m>il-ġilda</l-m>, imma <l-m>l-ġilda</l-m> hi <l-m>l-fruntiera</l-m> bejn ġewwa u barra. Inħossu permezz <l-m>tal-ġilda</l-m>. Hi <l-m>x’inhi</l-m>, <l-m>il-ġilda</l-m> hi <l-m>l-kundizzjoni</l-m> tagħna. Nimirħu <l-m>fid-dinja</l-m> permezz ta’ <l-m>dal-ġisem</l-m>, u <l-m>d-dinja</l-m> tħalli <l-m>l-impatt</l-m> tagħha fuqu. Kull interazzjoni, kull relazzjoni, kull ħolma sseħħ permezz tiegħu. F’dan <l-m>l-istat</l-m> imġissem nagħrfu u ningħarfu. F’<l-m>dis-sura</l-m> nħobbu u daqstant ieħor inweġġgħu, naqgħu u mmutu. <l-m>Bil-ġisem</l-m> immissu u jmissuna. <l-m>Bil-ġilda</l-m> nħossu <l-m>l-pjaċir</l-m> taż-żegħil, u fuqha jiġi rreġistrat <l-m>it-tbenġil</l-m>. Jekk toqrosni, taħseb li ma ndemmimx? Jekk tagħraxni, ma nidħaqx? Jekk tivvalenani, ma mmutx? Hu <l-m>dal-ġisem</l-m> li daqqa jarmi <l-m>l-ħeffa</l-m> u daqqa oħra jittaqqal <l-m>bl-għeja</l-m>. <l-m>Il-ġisem</l-m> hu <l-m>t-taqbida</l-m>. Jien <em>jien</em> permezz ta’ <l-m>dal-ġisem</l-m> miksi <l-m>bil-ġilda</l-m>. M’hemmx jien, imbagħad ġismi. Jien m’iniex qiegħed <em>ġo</em> ġismi. Jien ġismi. Ġildti jien. <l-m>Il-ġisem</l-m> jikxifna li <l-m>r-riedni</l-m> mhux f’idejna. Anzi, iktar ma <l-m>l-kuċċier</l-m> jiġbed <l-m>ir-riedni</l-m>, iktar iħallu <l-m>l-marki</l-m> tagħhom <l-m>mal-ġilda</l-m> t’idejh.</p>
<p><l-m>Il-vulnerabbiltà</l-m> fiha diversi sensi. Hekk jiktbu Butler. <l-m>Bħall-vulnerabbiltà</l-m> li tidher <l-m>fil-qagħda</l-m> fraġli <l-m>tal-ġisem</l-m>. Bħal esperjenzi ta’ niket meta titlef lil xi ħadd għażiż għalik. Jew bħal meta tkun mimli xewqa għal xi ħadd. Dawn kollha jikxfu kemm <l-m>fil-fatt</l-m> m’għandniex <l-m>il-kontroll</l-m> assolut li nixtiequ li għandna jew li nippretenduna li jkollna. Jekk titnikket, sinjal li kont ċedejt biċċa minnek innifsek. Anzi, sinjal li xi ħaġa li għamlitek dak li int ingħatatlek permezz <l-m>tal-persuna</l-m> l-oħra. Li issa qed tħoss <l-m>it-telfa</l-m> juri li int qatt ma kont individwu iżda plural. Jekk jien stajt inkun jien proprju għax int kont int, u aħna konna aħna, issa kif nista’ nkompli nkun jien jekk int m’għadekx hawn? Forsi jien għadni hawn, imma la int m’għadekx hawn, tlift xi ħaġa li kienet tagħmilni jien, u xi ħaġa li kienet tagħmlek int. M’hemmx jien hawn, u int hemm, b’mod li jekk nitlaq jien, jew titlaq int, jien nibqa’ jien u int tibqa’ int. Parti minn dak li jien u dak li nista’ nkun sibtu fik. Meta tlift lilek, jien tlift biċċa minni nnifsi.</p>
<p><l-m>Bl-istess</l-m> mod <l-m>ix-xewqa</l-m> għal xi ħadd. <l-m>Id-desiderju</l-m>. Li tkun imxennaq. Kelma li <l-m>s-soltu</l-m> ma tantx tintuża f’sensi pożittivi. Meta tixxennaq tinduna li m’għadx tista’ tkun dak li dejjem ħsibt li int. Issa ġrat xi ħaġa oħra li mingħajrha mhux ħa tkun tista’ tkompli. Tispiċċa tgħid affarijiet bħal: spiċċali kliemi, qalbi għamlet tikk, ma nistax nieqaf naħseb fik. M’għadnix dak li kont, issa żżarmajt. M’għadnix intatt, inħallejt, tlift surti. Bik quddiemi jew f’moħħi, ġo wiċċi, b’ħarstek, itteħduli minn idejja <l-m>r-riedni</l-m>, m’għadnix jien waħdi mmexxi, qed nitbandal bejn dak li jien u dak li hu barra minni. F’mumenti hekk tintebaħ li m’għandekx kontroll assolut fuqek innifsek. U li forsi ma tridx li jkollok dak <l-m>it-tip</l-m> ta’ kontroll. Tippreferi li tkun <l-m>il-maħkum</l-m> tax-xenqa, u mhux <l-m>il-ħakkiem</l-m>. Hemm ċerta sbuħija f’li tkun imwaqqa’ b’<l-m>dal-mod</l-m>. Mhijiex <l-m>il-waqgħa</l-m> tad-dnub din; hija waqgħa oħra.</p>
<p>Ġismi jikxifni bħala bniedem f’dinja ikbar minni. Mhux kollox f’idejja. B’ġismi nista’ nsawtek, imma <l-m>bl-istess</l-m> ġisem nista’ nissawwat. B’ġismi nara, u <l-m>bl-istess</l-m> ġisem jarawni. Ġismi tiegħi, imma mhux kulma jiġrilu jkun deċiż minni. Naturalment, hemm min li, għal raġunijiet storiċi, soċjali u politiċi, għandu iktar poter minn ħaddieħor meta jisħaq li jrid, jew ma jridx, xi ħaġa li tiġri fuq ġismu. Imma, b’mod ġenerali, <l-m>il-ġisem</l-m> hu tfakkira ta’ kif insibu ruħna mwielda. Ħadd ma jintalab permess biex jiġi mwieled. Li int imwieled mhuwiex riżultat ta’ xi deċiżjoni li għamilt. Insibu rwieħna mwielda mwaqqgħa f’dinja li ma għażilniex u li nibqgħu ma nagħżlux. Ħajjitna tagħna, imma hi maqbuda ġo kobba ikbar li fiha aħna nitqabdu. F’ġisimna, bħal f’ħajjitna u dinjitna, jibqa’ element aljen, stramb, barrani.</p>
<p>Ma nafx kollox, għax <l-m>ir-riedni</l-m> mhumiex f’idejja. Imbilli mhux f’idejja, ma jfissirx li għandi <l-m>l-lussu</l-m> nabdika <l-m>mir-responsabbiltà</l-m> ta’ <l-m>x’jien</l-m> u <l-m>x’jiġri</l-m> minni. Din bħal <l-m>tal-munita;</l-m> malli tgħolliha, hemmhekk tagħmel <l-m>il-qabża</l-m> u tagħżel. Imma kull meta tagħżel, qed tagħżel <l-m>fl-għama</l-m>. <l-m>Is-sisien</l-m> ta’ taħtek jirtogħdu u saqajk jogħtru. Jien ferut, imwieled minn ferita. U ġildti tibqa’ tfakkarni li qiegħed <l-m>fit-taqbida</l-m>. Taqbida fejn <l-m>l-unika</l-m> garanzija hi li xi ħaġa se tintilef. Ġismi se jibqa’ jitlef <l-m>is-saħħa</l-m>, moħħi se jkompli jegħja, ġildti se jiżdidilha <l-m>t-tbenġil</l-m>.</p>
<p class="break"><span class="initial"><span class="dropcap drop-I">I</span>doqq</span> <l-m>l-iżveljarin</l-m>, jew tqum waħdek, u tintebaħ li int għadek int. Kuljum tqum biex terġa’ tkun int. Sakemm ma terġax tqum. Innota kif malli tiftaħ għajnejk, moħħok u ġismek qatt ma jkunu friski. Dejjem għajjien tqum. <l-m>L-ewwel</l-m> mument <l-m>tal-ġurnata</l-m> hu wieħed vulnerabbli. Tgħid nagħmel <l-m>l-isforz</l-m> biex inqum <l-m>mis-sodda</l-m> llum? Niflaħ naffaċċja ġurnata oħra f’<l-m>dal-Jien</l-m>, f’<l-m>dil-ħajja</l-m>, f’<l-m>did-dinja</l-m>? Ħa jirnexxili nkampah <l-m>dal-jum</l-m>? <l-m>Il-fakultà</l-m> li tieħu <l-m>d-deċiżjonijiet</l-m> mhux dejjem tkun stabbli filgħodu. Min jaf kemm-il darba, f’moħħok qabel tqum <l-m>mis-sodda</l-m>, tgħid, “le, illum le, illum naqbiżha, illum ma niflaħx inkun jien”<span class="pull">.</span> Imbagħad, jgħaddu ħames minuti, u qed tilbes <l-m>għax-xogħol</l-m> jew fejn għandek tmur. Biex terġa’ tkun int.</p>
<p>Forsi mhux kulħadd iqum hekk. Hawn min <l-m>mill-ewwel</l-m> iqum frisk, lest biex jitkellem u jirraġuna. Hawn min iqum għajjien, mhux biss f’sens fiżiku, imma bħal qisu għadu ma rkuprax <l-m>mill-kedda</l-m> tal-lejl ta’ qabel. <l-m>X’kedda</l-m>? Ġieli tiġrilek li, qabel torqod, issib ruħek f’ċertu silenzju, ċerta ħemda li kultant turik affarijiet strambi, dwar min int u <l-m>x’int</l-m> u <l-m>x’ma</l-m> tridx tkun iżjed? <l-m>Il-lejl</l-m> iwiegħed ħafna ħwejjeġ kieku, li <l-m>l-għodwa</l-m> taħsadlek.</p>
<p>Innota kemm-il ħasda jkun fihom ċerti ljieli: meta tkun qed tmur għajnek bik u tħoss dak <l-m>is-sens</l-m> li se taqa’<span class="pullsemi">,</span> pereżempju. Dik <l-m>il-ħasda</l-m> taf għalfejn tiġri? Hemm bosta teoriji, fosthom li moħħok jinterpreta <l-m>l-muskoli</l-m> rilassati int u torqod bħala waqgħa, allura jaħsdek biex iġiegħlek tiċċaqlaq. Jien għandi teorija oħra. Meta torqod, għajnejk iduru ’l fuq <l-m>ġol-kpiepel</l-m> t’għajnejk. Forsi dak <l-m>is-sens</l-m> ta’ waqgħa jiġi meta tkun qed tmur għajnek bik, u f’daqqa waħda tinduna b’din <l-m>is-sensazzjoni</l-m> stramba <l-m>tal-għajnejn</l-m> ħa jibdew iduru ’l fuq, iddawwar għajnejk ’l isfel f’daqqa u dak <l-m>it-tidwir</l-m> mgħaġġel <l-m>t’għajnejk</l-m> iqanqallek sens ta’ ħasda u waqgħa. Jew inkella forsi għax int u tintelaq <l-m>fl-abbiss</l-m> tal-irqad, parti minnek tkun qed tibża’ tintreħa. Għax malli <l-m>l-ġisem</l-m> jorqod, parti oħra <l-m>mill-moħħ</l-m> tqum. Parti li turik stampi konfużi, stejjer li ma jagħmlux sens, episodji b’narrattiva rqiqa ħafna. Sens li qed jiġri warajk xi ħadd u saqajk ma jtukx li tiġri; sens li qiegħed quddiem udjenza biex titkellem u lsienek jeħel; sens li appik se tiġri xi ħaġa kerha ħafna; sens qawwi ta’ niket u disprament bla ma taf għala. <l-m>X’ma</l-m> tinħasadx malli tinduna li qed titraqqad biex tittieħed <l-m>fl-iswidija</l-m> tal-irqad! <l-m>Il-ħolm</l-m> tfakkira <l-m>tat-taqbid</l-m> li hemm ġo fik li mhux dejjem tkun tiflaħ tagħmel sens minnu. Ifakkrek li <l-m>l-affarijiet</l-m> jistgħu jiżvijaw u jkunu mod ieħor. <l-m>L-irqad</l-m> u <l-m>l-ħolm</l-m> li jġib miegħu juru li int m’għandekx qabda tajba fuq ħajtek, m’għandekx <l-m>ir-riedni</l-m> għalkollox f’idejk.</p>
<p>Kultant niddejjaq norqod għax nibża’ minn kif se nqum <l-m>l-għada</l-m>. Kultant, meta ġismi jieqaf ikun skomdu u moħħi jikkwieta, inkun irrid li dak <l-m>il-mument</l-m> jibqa’<span class="pullsemi">,</span> imqar għal ftit ieħor. Għax meta norqod, qisu dan <l-m>l-arloġġ</l-m> jerġa’ jibda u ma jkollix garanzija ta’ kif se nkun <l-m>l-għada</l-m>. Wara kollox, <l-m>il-kundizzjoni</l-m> umana hija <l-m>n-nuqqas</l-m> ta’ garanzija f’dak li int, f’dak li tista’ tkun, f’dak li m’għadx tista’ tkun. <l-m>Il-ħajja</l-m> fraġli, jgħidulek, imma f’wisq iktar sensi minn kemm kultant hu maħsub.</p>
<p>Innota kemm kollox hu fraġli. Meta wġigħ ta’ ras tħossu jidwi. Meta għajnejk jaħarquk <l-m>bl-għeja</l-m>, <l-m>bil-biki</l-m>, b’ngħas li lanqas iħallik iżżommhom miftuħin. Meta taqbad xagħrek bejn idejk jew bejn <l-m>l-imħadda</l-m> u tiġbdu bi żball. Meta tkun qed timxi f’telgħa u tħoss dak <l-m>il-ġbid</l-m> f’saqajk, jew tieqaf minn xi ġirja u tħoss saqajk jitriegħdu taħtek. Meta tmur tqandel xi ħaġa u tinduna li ma tiflaħhiex. Meta tistrapazza u f’daqqa waħda jtik ftit sturdament. Meta tqum <l-m>mis-sodda</l-m> b’għaġla, jew titbaxxa u tqum f’daqqa, u tħoss <l-m>il-vista</l-m> ddur. Meta titlef <l-m>il-bilanċ</l-m> u tħossok qed tegħleb. Meta togħdos u b’nifsek maqtugħ tibda tħoss paniku jagħfas f’sidrek. Meta taqa’<span class="pullsemi">,</span> tinbarax u titbenġel. Meta tħoss bard li jweġġgħek.</p>
<p>Kollha ġo ġismek tħosshom dawn <l-m>il-vulnerabbiltajiet</l-m>. <l-m>Mill-fruntiera</l-m> tal-ġilda <l-m>sal-qigħan</l-m> tal-intern. Oħrajn tħosshom minn kif moħħok jitqabad ma’ ġismek. Meta tinħasad, tistħi jew jidħollok dubju. Malli tħoss li xi ħadd ma fehmekx. Jew li fehmek wisq malajr. “Nitolbok tifhimnix malajr wisq,<span class="pullsemi">”</span> qal André Gide. Tħoss xi ħaġa fik li tixtieq tgħidha imma toqgħod lura. Tkun trid tgħid lil xi ħadd li tixtieq li <l-m>l-ħin</l-m> jieqaf għal ftit biex tħoss sens <l-m>t’eternità</l-m> bejnietkom. Tqum u tkun tixtieq li m’hemmx twieqi, m’hemmx bieb, m’hemmx messaġġi, m’hemmx impenji. Tkun miexi u tolqtok xi ħaġa li tieħdok snin lura u tinħakem minn sens li issa dak <l-m>il-mument</l-m> tliftu, bħalma tlift min kont int dakinhar u tlift <l-m>id-dinja</l-m> ta’ dakinhar. Episodji li juruk li, mhux talli <l-m>r-riedni</l-m> qed jaħarbu, imma li <l-m>l-Jien</l-m> hu dejjem lil hinn minnu.</p>
<p><l-m>X’jifred</l-m> dal-Jien minn ħaddieħor? Fejn nieqaf jien u fejn tibda int? Maurice Merleau-Ponty kiteb dwar dan u qal li <l-m>l-ġisem</l-m> hu oġġett u suġġett <l-m>fl-istess</l-m> ħin. Għax kultant <l-m>il-ġisem</l-m> hu <l-m>s-sors</l-m> t’azzjoni u drabi oħra jiġi trattat qisu oġġett. Anzi, <l-m>daż-żewġ</l-m> faċċati ġieli jiġru <l-m>fl-istess</l-m> mument. <l-m>Il-ġisem</l-m> jaġixxi waqt li hemm xi ħaġa oħra, jew hu stess, taġixxi fuqu. Merleau-Ponty iġib <l-m>l-eżempju</l-m> ta’ meta b’idi <l-m>l-leminija</l-m> naqbad idi <l-m>x-xellugija</l-m>. Waqt li <l-m>l-id</l-m> tal-lemin qed tmiss <l-m>l-id</l-m> tax-xellug, <l-m>l-id</l-m> tal-lemin qiegħda wkoll tintmess <l-m>mill-id</l-m> tax-xellug, anki jekk mhux dik hi <l-m>l-intenzjoni</l-m>. Waqt li jien immiss, qed inħoss lili nnifsi niġi mimsus. Jien attiv u passiv <l-m>fl-istess</l-m> ħin.</p>
<p>Għalhekk meta mmissek, int ukoll qed tmissni. Anki hawn <l-m>l-affarijiet</l-m> jieqfu jkunu ċari. Min qed imiss lil min? <l-m>L-attività</l-m> u <l-m>l-passività</l-m> jikkumplikaw irwieħhom. Ma jifdalx kuċċier imexxi, u żiemel jitmexxa; <l-m>fil-fatt</l-m> iż-żiemel qed jiġbed waqt li <l-m>l-kuċċier</l-m> qed jinġibed. Hemm taqbida oħra hemm. Jew żifna. Daqqa mmexxi jien u daqqa tmexxi jien. Nitmexxew waqt li mmexxu.</p>
<p>Anki meta ngħannqek u nżommok b’dirgħajja, <l-m>id-dirgħajn</l-m> li qed jgħannqu qed jitgħannqu minnek waqt li qed tilqa’ <l-m>t-tħaddina</l-m> u għalhekk <l-m>it-tgħanniqa</l-m> sseħħ. Dirgħajja u spallejk, spallejja u dirgħajk. Jitgħannqu u jitwaħħdu, isiru tgħanniqa. M’għadx hemm jien u int, issa hemm tgħanniqa. U mhi faċli xejn tifred wieħed <l-m>mill-ieħor</l-m> bla ma tħalli ferita tnixxi.</p>
<p>Iqabbel dan <l-m>mal-kjażmu</l-m> Merleau-Ponty, kunċett li jintuża <l-m>fir-retorika</l-m>, <l-m>fil-bijoloġija</l-m> u f’tant oqsma oħra. Kjażmu qisu bħal X, <l-m>bħall-ittra</l-m> Griega χ (<em>chi</em>). Naraw <l-m>l-istess</l-m> struttura <l-m>fil-kromożomi</l-m>. <l-m>Fir-retorika</l-m> tintuża meta jkollok sentenza li qisha tinqaleb fuqha nnifisha. Bħal meta Kristu qal li <l-m>tal-ewwel</l-m> jiġu <l-m>l-aħħar</l-m>, u <l-m>tal-aħħar</l-m> jiġu <l-m>l-ewwel;</l-m> jew meta Byron kiteb li <l-m>l-pjaċir</l-m> huwa dnub, u xi drabi <l-m>d-dnub</l-m> huwa pjaċir. <l-m>L-idea</l-m> tal-kjażmu tista’ tispjega <l-m>t-taqbida</l-m> tal-Jien. M’hemmx jien maqtugħ <l-m>mill-kumplament</l-m>. Hemm jien, permezz tiegħek, <l-m>tal-oħrajn</l-m>, u <l-m>tal-kumplament</l-m>. Immissek waqt li tmissni, waqt li jmissuna, waqt li nintmessu.</p>
<p>Tant niġu viċin li għoddna nidħlu f’xulxin. Merleau-Ponty jikteb li jekk qed tkellimni waqt li nkun tant viċin tiegħek, nista’ nisma’ <l-m>n-nifs</l-m> għaddej minn ġo fik joħloq <l-m>il-vuċi</l-m> tiegħek. Mhux nisimgħek biss, imma anki nħossok titkellem. Tant noqrob lejk li nisma’ qalbek u nħoss nifsek, inħoss <l-m>l-għeja tiegħek</l-m> u nara <l-m>l-vibrazzjonijiet</l-m> li janimawk. Bħallikieku qed nesperjenza lilek innifsek minn ġo fik. Ma nkunx għadni jien hawn u int hemm, imma nkunu aħna. M’għadx hemm jien nitkellem u int tisma’<span class="pullsemi">,</span> imma hemm aħna minsuġin f’xulxin. M’għadx fadal kuċċier f’<l-m>din-nisġa</l-m> mżiffna. M’hemmx qawwa, m’hemmx forza. Qegħdin, hekk, imwaqqgħin flimkien, ma’ xulxin, f’xulxin, permezz ta’ xulxin. Jien imwaqqa’ għal fuqek, inħoss ġildtek, filwaqt li int imwaqqa’ għal fuqi, tħoss ġildti. Ma naqgħux għalkollox <l-m>mal-art</l-m>, għax f’<l-m>dil-waqgħa</l-m> qed inserrħu ma’ xulxin.</p>
<p class="break"><span class="initial"><span class="dropcap drop-I">I</span><l-m>l-vulnerabbiltà</l-m></span> <l-m>tal-Jien</l-m> hi <l-m>bħall-elementi</l-m> kollha.</p>
<p><l-m>Bħan-nar</l-m>, <l-m>il-Jien</l-m> jaqbad, jarmi <l-m>l-qawwa</l-m>, jinħela, jaħraq. <l-m>X’inhu</l-m> n-nar, fejnha <l-m>l-fjamma</l-m>, fejn tibda, fejn tieqaf? <l-m>In-nar</l-m> jaqbad, iqabbad, joħloq <l-m>l-irmied</l-m>. Fjamma tibża’ minnha imma faċli tbatti, tmajna, tintefa. <l-m>Il-fjamma</l-m> ma tistax teżisti weħidha, teħtieġ xi tqabbad, trid <l-m>l-arja</l-m>.</p>
<p><l-m>Bħall-arja</l-m>, <l-m>il-Jien</l-m> itajjar u jittajjar. Fejn hu <l-m>r-riħ</l-m>, kif taqbdu? Attent ma jmurx jieħdok <l-m>ir-riħ</l-m>, ngħidu. Jieħdok fejn? Lil hinn <l-m>mill-Jien</l-m>, titmexxa għal post ieħor mingħajr <l-m>l-għażla</l-m> tiegħek.</p>
<p><l-m>Bħall-art</l-m>, <l-m>il-Jien</l-m> jankra. Imma <l-m>l-art</l-m> tinkiser, titfarrak. Minn ġebel <l-m>għall-ħamrija</l-m> li ssir trab, bħalma jsir <l-m>il-Jien</l-m>. Irmied.</p>
<p><l-m>Bħall-ilma</l-m>, <l-m>il-Jien</l-m> jibdel <l-m>il-forma</l-m>. Jitkaxkar, mhux dejjem imexxi, sikwit jitmexxa. Kultant <l-m>il-Jien</l-m> jegħreq, kultant iżomm <l-m>fil-wiċċ</l-m>, kultant jogħdos, kultant jitfaċċa. <l-m>Bħall-mewġ</l-m> jitqawwa u jinkiser <l-m>mal-blat</l-m>, imexxi u jitmexxa b’kurrent. Fejn tibda mewġa u fejn tispiċċa?</p>
<p>Milqut <l-m>mill-mewġ</l-m>. Hekk jiddeskrivuh Butler lil xi ħadd milqut minn niket qawwi tant li jaqilgħu minnu nnifsu, iregħedlu <l-m>s-sisien</l-m> u jżerżaqlu idu minn <l-m>mar-riedni</l-m>.</p>
<blockquote>Naħseb li jiġu mewġiet li jħabbtuna, u li nibdew <l-m>il-ġurnata</l-m> bi skop, bi proġett, bi pjan u nsibu lilna nfusna sfaxxati. Insibu li waqajna. Inkunu eżawriti mingħajr ma nafu għaliex. Hemm xi ħaġa li hi ikbar minn dak li nippjanaw, <l-m>mill-proġett</l-m> tagħna, minn dak li nafu u nagħżlu. Xi ħaġa taħkimna: mnejn ġejja din? <l-m>X’sens</l-m> tagħmel? <l-m>X’inhu</l-m> li jagħmilna tiegħu f’dawn <l-m>il-mumenti</l-m>, tant li ma nkunux sidien tagħna nfusna? Ma’ xiex aħna marbutin? <l-m>X’inhu</l-m> li jaħfinna?</blockquote>
<p>Milqut, maħkum, minn mewġ ogħla minni, li jkaxkarni miegħu, li mhux dejjem nista’ nagħti <l-m>s-salt</l-m> biex naħkmu. Nitqabad miegħu, nissara, negħja. Kemm se jdum itellagħni u jniżżilni u jerġa’ jtellagħni? Għalxejn nippjana għax hu <l-m>l-mewġ</l-m> li jiddeċiedi ma’ liem naħa se naħbat. Nibda <l-m>l-ġurnata</l-m> bit-tama li llum se jkun differenti. U forsi jirnexxili, imqar għal ftit. Imma <l-m>l-mewġ</l-m> jeħodni miegħu u naqa’<span class="pullsemi">.</span> Inħossni nċedi <l-m>l-ħakma</l-m> li ħsibt li kelli. <l-m>X’inhu</l-m> dan li jaħkimni, mnejn ġej, fejn se jeħodni? <l-m>X’inhu</l-m> dan li hu mqabbad miegħi, li miegħu qed nitqabad, li minnu rrid naħrab waqt li ninduna li hu parti minni u meta jiċċaqlaq hu, niċċaqlaq jien? Inċedi, nerħi, nitlef <l-m>il-kontroll</l-m> u nħalli lili nnifsi nitmexxa.</p>
<p><l-m>L-ilma</l-m> jnaddaf u jagħti sens ta’ kalma. Imma <l-m>l-ilma</l-m> jista’ jkun <l-m>tal-biża</l-m>’<span class="pullsemi">.</span> Għax meta jibda ġej, ma tkunx taf meta u jekk hux se jieqaf. <l-m>L-ilma</l-m>, <l-m>il-baħar</l-m>, <l-m>il-mewġ  </l-m>—  mitraħ infinit. Xi tkun qed tara persuna bilqiegħda weħidha fuq <l-m>il-blat</l-m>, tħares lejn <l-m>il-baħar</l-m>? Forsi tkun qed tipprova tqabbel <l-m>il-mewġ</l-m> ma’ dak li hemm ġo fiha? Għaliex li tħares lejn <l-m>il-baħar</l-m>, forsi anki billejl, fih ċertu misteru, qisu <l-m>l-ħoss</l-m> tal-baħar ilissinlek <l-m>is-sigrieti</l-m> tiegħu? Jew tiegħek? <l-m>Fil-baħar</l-m> hemm <l-m>il-ħajja</l-m> u anki <l-m>l-mewt</l-m>, <l-m>il-libertà</l-m> u <l-m>n-nuqqas</l-m> tagħha, iċ-ċafċif u <l-m>l-ħsejjes</l-m> tal-biża’<span class="pullsemi">,</span> <l-m>l-ilma</l-m> ċar u <l-m>l-abbissi</l-m> skuri. <l-m>Il-baħar</l-m> qiegħed ġo fik ukoll.</p>
<p>Imbagħad hemm <l-m>l-etere</l-m>, <l-m>il-ħames</l-m> element. Minn kollox intqal fuqu. <l-m>Il-benniena</l-m> li fuqha jistrieħ <l-m>id-dawl</l-m>, xi wħud ħasbu, <l-m>is-sustanza</l-m> li tifforma <l-m>t-trejqiet</l-m> inviżibbli <l-m>tal-univers</l-m>, <l-m>l-element</l-m> li jimla kull spazju vojt, <l-m>l-arja</l-m> li minnha jiġbdu <l-m>l-allat</l-m>, <l-m>il-qafas</l-m> li minnu magħmula <l-m>l-ġenna</l-m>. <l-m>Il-kwintessenza</l-m>, li fiha <l-m>l-uman</l-m> emmen inqas u inqas <l-m>maż-żmien</l-m>. <l-m>Bħall-Jien</l-m>.</p>
<p>Hemm taħlit ta’ qawwa u finezza f’kull element. U forsi b’hekk narawhom prezzjużi. <l-m>Il-fjamma/in-nirien</l-m>, <l-m>in-nifs/l-irjiħat</l-m>, <l-m>it-traba/il-blat</l-m>, <l-m>il-qatra/l-ilmijiet</l-m>, <l-m>is-sustanza</l-m> tas-smewwiet/l-eżistenza effimera <l-m>tal-etere</l-m>. Qawwa u fraġilità.</p>
<p><l-m>Il-fraġilità</l-m> kultant meqjusa qisha xi difett. Qisu <l-m>l-irtubija</l-m> hi problema li għandek tegħleb. Bħaż-żiemel li ttih <l-m>bil-frosta</l-m> biex iġġiegħlu jimxi dritt. Żomm <l-m>ir-riedni</l-m> sew, tixxejjirx. Imma dik mhijiex <l-m>l-istorja</l-m> kollha. Hemm storja oħra li trid tingħad. M’hemmx biss <l-m>l-istorja</l-m> tal-kuċċier jipprova jrażżan <l-m>iż-żwiemel</l-m>. Hemm ukoll <l-m>l-istorja</l-m> ta’ xi jħoss <l-m>il-kuċċier</l-m> meta jsib ruħu waħdu wara <l-m>l-waqgħa</l-m>. Xi jħoss ġo fih? <l-m>Is-sens</l-m> ta’ telf wara <l-m>l-vjaġġ</l-m>, <l-m>il-bżonn</l-m> li jerġa’ jkun fi triqtu għal dak li jħobb. Qalb <l-m>il-kuċċier</l-m> <em>trid</em>. Imċaqilqa. Imxennqa. Imwaqqgħa.</p>
<p>Kif tista’ tifhem xi tfisser li tkun beżgħan, li tkun imbikkem <l-m>bix-xewqa</l-m>, li tkun inċert jekk ma nemmnux <l-m>fil-vulnerabbilità</l-m>, <l-m>fit-telf</l-m>, <l-m>fil-waqgħa</l-m>? Ninsab bejn ħaltejn, ngħidu. Je me sens déchiré; I feel torn. Ninsab imċarrat, maqsum, qatt sħiħ. Kif tista’ tifhimha din jekk mingħalina li <l-m>l-kuċċier</l-m> dejjem jirbaħ, li ġismu ma jegħjiex u jdejh qatt ma jirtogħdu? Kif tista’ tifhem lil xi ħadd li għandu dubju dwaru nnifsu anki meta jaf li jista’ jagħmel dak li għandu jagħmel? <l-m>X’se</l-m> tgħidlu? Biex iżomm <l-m>iż-żiemel</l-m> f’postu? Jgħidulek li m’hemmx ħin <l-m>għall-eżitazzjoni</l-m>. Imxi u mexxi. Imma jien nitmexxa wkoll. Jien niċċaqlaq, naqa’<span class="pullsemi">,</span> nitkaxkar ma’ kurrenti li mhux ġejjin minn ġo fija u li jeħduni lil hinn minni nnifsi. Kif tista’ tħoss jekk taħseb li kull moviment joriġina minnek? Kif tista’ tintlaqat u tiġi affettwat jekk kulma qed tagħmel qed tagħmlu bi pjan fiss, rett, iebes? Kif ħa tifhem lil min jogħtor għax <l-m>il-piż</l-m> fuq dahru qed iħossu tqil wisq? Kif se tirreaġixxi jekk, bla ma taf għalfejn, tħoss demgħa f’għajnejk? Jew jekk bla ma trid issib ruħek f’mument fejn tħoss <l-m>is-suf</l-m> fuq ġildtek iqum f’taħlita ta’ biża’<span class="pullsemi">,</span> nostalġija, ħasda, senswalità, sbuħija, bard? Meta <l-m>l-qalb</l-m> titqawwa u tibbies, ma tħoss xejn. Imma meta <l-m>l-ħitan</l-m> tagħha jirtabu, xi ħaġa fiha tinħall, tibda ġġelben u jaqa’ <l-m>l-qtar</l-m>. Ilmijiet li ma jħallukx tinsa li xi mkien ġo fik hemm <l-m>il-mewġ</l-m> <l-m>għaddej <span class="end-dot">.</span></l-m></p>
						</section>
					
				
				
					<section class="endnote body-text">
						<p><l-m>L-Istqarrijiet</l-m> ta’ Santu Wistin huwa maqlub <l-m>għall-Malti</l-m> minn Val V. Barbara (Provinċja Agostinjana, 1989). <l-m>Fil-</l-m><a href="https://ec.europa.eu/translation/maltese/magazine/documents/laccent_20_mt.pdf">ħarġa numru 20 ta’ <l-m>L-Aċċent</l-m></a>, Ivan Said jitkellem dwar Val V. Barbara, traduttur prolifiku mhux biss ta’ Santu Wistin, li tiegħu qaleb ukoll <l-m>Il-Belt</l-m> ta’ Alla, imma wkoll <l-m>tal-evanġelji</l-m>, ta’ Shakespeare, ta’ Goldoni, u oħrajn. Ivan Said huwa wkoll <l-m>l-editur</l-m>, flimkien ma’ Jonathan Farrugia, <l-m>tal-pubblikazzjoni</l-m> iktar riċenti <a href="https://www.agostinjani.org/mt/ahbarijiet/1099-pubblikazzjoni-%C4%A1dida-bi-traduzzjoni-tal-ewwel-tliet-kotba-tal-istqarrijiet.html"><l-m>tal-ewwel</l-m> tliet kotba <l-m>tal-Istqarrijiet</l-m></a>, traduzzjoni ta’ P. Ugolin Gatt u Karmenu Vassallo. Judith Butler ħarġu <a href="https://www.worldcat.org/title/955793916">Precarious Life: The Powers of Mourning and Violence</a> (Verso, 2004) bħala risposta <l-m>għall-attakki</l-m> tal-11 ta’ Settembru 2001 fi New York u <l-m>l-gwerer</l-m> li ġew wara <l-m>fl-Afganistan</l-m> u <l-m>l-Iraq</l-m>. <l-m>Id-dettalji</l-m> dwar <l-m>l-isem</l-m> tal-Ingieret ġejjin minn <a href="https://www.worldcat.org/title/45215607">Place-Names of the Maltese Islands ca. 1300-1800</a> (Publishers Enterprises Group Ltd, 2000) ta’ Godfrey Wettinger. <a href="https://www.worldcat.org/title/1356370923">The Visible and the Invisible ta’ Maurice Merleau-Ponty</a> (ed. Claude Lefort, tr. Alphonso Lingis) huwa pubblikazzjoni ta’ Northwestern University Press, 1968.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p>Dan <l-m>ix-xogħol</l-m> ġie ppubblikat <l-m>għall-ewwel</l-m> darba <l-m>fl-14</l-m> ta’ Ġunju 2023, f’dan <l-m>il-ġurnal</l-m>.</p>
<p>Dan <l-m>l-esej</l-m> se jkun parti minn ġabra ta’ esejs ta’ Kurt li se tiġi ppubblikata minn Klabb Kotba Maltin <l-m>fl-aħħar</l-m> tal-2023/fil-bidu <l-m>tal-2024</l-m>.</p>
				</aside>
			</section>
			<section id="grid-max-panel-right-bottom">
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Ġilda ta’ Kurt Borg" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Ġilda">
		
		
		
		<ul class="promo-list">
	
	
		
		
		<li>
			<a class="promo gunju-2023 promo-storja story-13" href="/charlene-galea-ġismi-battikata/" onclick="_paq.push(['trackEvent', 'Promo', 'minn: Ġilda', 'għal: Ġismi Battikata', 1]);">
				<header>
	
		<h4>Ġunju 2023</h4>
		<h1>
			Ġismi Battikata
			
		</h1>
		
			<h2>Charlene Galea</h2>
		
	
	
</header>

				<div class="body-text">
					
						<p>Tgħid <l-m>ix-xaman</l-m> jew <l-m>il-psikologu</l-m> jafu jxommuh <l-m>l-arkivju</l-m> storiku? U li kieku, u li forsi, li żmien wara żmien <l-m>l-imħabba</l-m> għal ġo fija ma fiha <l-m>l-ebda</l-m> tmiem, kieku ilni li sibt paċi fija u bija nnifsi u ġo fija. <l-m>X’tagħmel</l-m> ħija? Iggargarizzajt sustanzi, substanzi, substances, vokabularju <l-m>tal-anatomija</l-m> jew xewqa ta’ antoloġija li ningħaqad, jew ngħaqqad <l-m>l-istorja</l-m> ta’ dan ġismi mingħajr ħadd ma jmissni. Haw’ ġisem! <l-m>X’ġisem</l-m>! Li qed nara jien li qed tara int, li qiegħda nħoss jew li jġegħelni nħoss mingħajr ħadd ma jboss biex jiggwadanja <l-m>n-nofs</l-m>. Ġismi huwa fergħa, ġismi jerfa’ u ġismi jifraħ. Ġismi huwa battikata, ġismi bata u ġismi jbatti.</p>
					
				</div>
			</a>
		</li>
	
		
		
		<li>
			<a class="promo novembru-2023 promo-poezija story-27" href="/kris-polidano-na-i-hom/" onclick="_paq.push(['trackEvent', 'Promo', 'minn: Ġilda', 'għal: Ġismi Battikata', 2]);">
				<header>
	
		<h4>Novembru 2023</h4>
		<h1>
			-Na -I -Hom
			
		</h1>
		
			<h2>Kris Polidano</h2>
		
	
	
</header>

				<div class="body-text poetry">
					
						<p>Fl-ewwel minuti luċidi ta’ kull filgħodu<br/>naħseb biex immur mixja lejn il-ġnien li jħallini mdellka bin-nostalġija <br/>biex inħares lejn il-bieb magħluq li jgħiduli li int kont hemm għassa miegħu kuljum u<br/>l-kamra kulur it-te meta titfagħlu l-ħalib tal-bott li issa <br/>spiċċat mużew tal-karti llaminati li jiftaħ kull jumejn<br/><br/>Il-bejta għall-ħarba kull nhar t’Erbgħa tal-grupp lebsin l-iswed għax cool<br/>għaddejjin nitmiegħku maż-żrieżaq<br/>daharna mal-arbli tal-bandli<br/>nitkażaw dwar x’għamlu dawk fil-kumplessi tal-garaxxijiet — <br/>l-ispots tal-konsulenzi romantiċi tat-tfal bravi Nsara aged 13 and up</p>
					
				</div>
			</a>
		</li>
	
		
		
		<li>
			<a class="promo mejju-2023 promo-esej story-11" href="/joe-gatt-il-kuxjenza-fit-truf/" onclick="_paq.push(['trackEvent', 'Promo', 'minn: Ġilda', 'għal: Ġismi Battikata', 3]);">
				<header>
	
		<h4>Mejju 2023</h4>
		<h1>
			Il-Kuxjenza <l-m>fit-Truf</l-m>
			
		</h1>
		
			<h2>Joe Gatt</h2>
		
	
	
</header>

				<div class="body-text">
					
						<p>Svevo kiteb <l-m>l-istorja</l-m> ta’ Zeno Cosini, raġel borgeż, mhu tajjeb għal xejn għax imfissed <l-m>bil-flus</l-m> tal-familja, u ffissat li <l-m>l-vizzju</l-m> tiegħu <l-m>tas-sigaretti</l-m> huwa marda. Marda mhux partikolarment <l-m>fis-sens</l-m> li <l-m>t-tipjip</l-m> jagħmillu <l-m>l-ħsara</l-m>, imma li huwa difett <l-m>tal-karattru</l-m>, nuqqas psikoloġiku profond. Cosini ffissat <l-m>fin-nisa</l-m>, għalkemm ma tantx jinqala’ magħhom. Għajjur għal kull raġel li jara, li <l-m>mal-ewwel</l-m> daqqa <l-m>t’għajn</l-m> jammirah imma <l-m>fl-istess</l-m> ħin jobogħdu; imbagħad meta jsir jafu xi ftit kważi jagħmlu alla tiegħu.</p>
					
				</div>
			</a>
		</li>
	
</ul>

	</aside>
	<script>
		monthYear = 'gunju-2023' || null;
		podcastUrl = 'https://open.acast.com/public/streams/63ef6b4c3642ca00119bcf72/episodes/64a67b7b547a490011c17145.mp3' || null;
		storyId = '14' || null;
		wordcount = 5700 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			<footer data-track-content data-content-name="Footer" data-content-piece="kurt-borg-ġilda">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023 Aphroconfuso u l-kontributuri rispettivi</a></div>
		<div id="qrcode"><img src="/img/qr/kurt-borg-ġilda.png" width="180" height="180" alt="QR code" /></div>
		<div id="url">https://aphroconfuso.mt/kurt-borg-ġilda/</div>
	</nav>
</footer>

		</div>
		<aside id="scroll-tools" class="outlined">
			<p><span id="progress">0%</span></p>
		</aside>
	</body>
</html>
