<!doctype html>
<html lang="mt" translate="no">

	<head>
		<meta charset="utf-8">
		
	<title>Kontra Tagħna Għaliex Magħna ta’ Joe Gatt · Aphroconfuso</title>
	<meta content="Meta wara sentejn f’idejn il-Franċiżi, fl-1800 l-ġżejjer Maltin sabu ruħhom taħt il-ħakma Ingliża, skont it-Trattat ta’ Amiens kellhom jerġgħu jgħaddu lura għand il-Kavallieri biex ikomplu jmexxuha huma bħala pajjiż “newtrali”. Il-qassisin, in-nutara, l-avukati u l-kummerċjanti Maltin tal-“Congresso”, li sa ftit qabel kienu qed imexxu l-insurrezzjoni kontra l-Franċiżi, beżgħu li dan kien ifisser li malajr jerġgħu jiġu taħthom għax l-Ordni kienet iddgħajfet sew u żgur ma kinitx tiflaħ għal Napuljun. Għalhekk, il-104 membri ta’ dan il-kungress kitbu “Dichiarazione dei Diritti degli Abitanti delle Isole di Malta e Gozo”. Ma kinitx dikjarazzjoni radikali bħal dik tal-Indipendenza ta’ Haiti ta’ sentejn wara, li abolixxiet l-iskjavitù, ċaħdet kull rabta mal-kolonjalisti Ewropej u ħalfet il-libertà jew il-mewt. Dik Maltija kienet dikjarazzjoni liberali bl-eku Illuminista ta’ dik tal-Indipendenza tal-Istati Uniti fl-1776 u tad-“Dikjarazzjoni tad-Drittijiet tal-Bniedem u ċ-Ċittadin” fi Franza, tlettax-il sena wara. F’disa’ punti, id-dikjarazzjoni elenkat speċi ta’ kuntratt. Iktar milli stqarrija ta’ drittijiet indirizzata lejn l-ispirtu etern tal-Bniedem, kien quid pro quo ċar u pragmatiku indirizzat lir-Re tar-Renju Unit tal-Gran Brittanja u l-Irlanda u d-dixxendenti tiegħu bħala sovrani fuq il-gżejjer “għal dejjem”. Dan in-nisel nobbli, min-naħa tiegħu, kellu jagħti lill-pajjiż kostituzzjoni li biha kunsill elett mill-“poplu” ikollu dritt jiġbor it-taxxi u jmexxi ’l-pajjiż. Ir-Re ma kellu jindaħal la fit-tmexxija interna tal-pajjiż u lanqas fil-ħajja reliġjuża tiegħu. In-nies—insomma, “gli uomini liberi”—kellhom id-dritt josservaw liema reliġjon riedu, igawdu l-proprjetà tagħhom u jkunu suġġetti biss għal-Liġi. U għar-Re, li kien il-protettur tar-reliġjon. U għall-Papa, li kellu jkun l-uniku referenza fejn jidħlu affarijiet spiritwali; hu u l-ġenerali tal-ordnijiet monastiċi. Intbagħtet lir-Re Ġorġ III, imma nafu biha għax baqgħu kopji tagħha Malta. Fl-arkivji impekkabbli tal-Gran Brittanja m’hemm ebda ħjiel tagħha. Jekk lir-Re waslitlu, ma nafux x’għamel biha. L-Ingliżi bdew imexxu l-gżejjer bħala dittatorjat militari. Fost l-uffiċjali Ingliżi, li ma taw kas la ta’ din id-dikjarazzjoni u lanqas ta’ appelli oħrajn għall-awtonomija, kien hemm l-ewwel Duka ta’ Wellington li jgħidu li qal: Kieku allura nistgħu nagħtu kostituzzjoni lil bastiment tal-gwerra!" name="description">
	<meta property="og:image" content="https://aphroconfuso.mt/stampi/social_bolla_malta_kolonja_sold_u_nofs_343027ba5a.jpg">
	
		<meta name="author" content="Joe Gatt">
	
	
	
	<meta name="twitter:card" content="summary_large_image">
	<meta name="twitter:site" content="@aphroconfuso">
	<meta name="twitter:creator" content="@aphroconfuso">
	<meta name="twitter:title" content="Kontra Tagħna Għaliex Magħna ta’ Joe Gatt">
	<meta name="twitter:description" content="Meta wara sentejn f’idejn il-Franċiżi, fl-1800 l-ġżejjer Maltin sabu ruħhom taħt il-ħakma Ingliża, skont it-Trattat ta’ Amiens kellhom jerġgħu jgħaddu lura għand il-Kavallieri biex ikomplu jmexxuha huma bħala pajjiż “newtrali”. Il-qassisin, in-nutara, l-avukati u l-kummerċjanti Maltin tal-“Congresso”, li sa ftit qabel kienu qed imexxu l-insurrezzjoni kontra l-Franċiżi, beżgħu li dan kien ifisser li malajr jerġgħu jiġu taħthom għax l-Ordni kienet iddgħajfet sew u żgur ma kinitx tiflaħ għal Napuljun. Għalhekk, il-104 membri ta’ dan il-kungress kitbu “Dichiarazione dei Diritti degli Abitanti delle Isole di Malta e Gozo”. Ma kinitx dikjarazzjoni radikali bħal dik tal-Indipendenza ta’ Haiti ta’ sentejn wara, li abolixxiet l-iskjavitù, ċaħdet kull rabta mal-kolonjalisti Ewropej u ħalfet il-libertà jew il-mewt. Dik Maltija kienet dikjarazzjoni liberali bl-eku Illuminista ta’ dik tal-Indipendenza tal-Istati Uniti fl-1776 u tad-“Dikjarazzjoni tad-Drittijiet tal-Bniedem u ċ-Ċittadin” fi Franza, tlettax-il sena wara. F’disa’ punti, id-dikjarazzjoni elenkat speċi ta’ kuntratt. Iktar milli stqarrija ta’ drittijiet indirizzata lejn l-ispirtu etern tal-Bniedem, kien quid pro quo ċar u pragmatiku indirizzat lir-Re tar-Renju Unit tal-Gran Brittanja u l-Irlanda u d-dixxendenti tiegħu bħala sovrani fuq il-gżejjer “għal dejjem”. Dan in-nisel nobbli, min-naħa tiegħu, kellu jagħti lill-pajjiż kostituzzjoni li biha kunsill elett mill-“poplu” ikollu dritt jiġbor it-taxxi u jmexxi ’l-pajjiż. Ir-Re ma kellu jindaħal la fit-tmexxija interna tal-pajjiż u lanqas fil-ħajja reliġjuża tiegħu. In-nies—insomma, “gli uomini liberi”—kellhom id-dritt josservaw liema reliġjon riedu, igawdu l-proprjetà tagħhom u jkunu suġġetti biss għal-Liġi. U għar-Re, li kien il-protettur tar-reliġjon. U għall-Papa, li kellu jkun l-uniku referenza fejn jidħlu affarijiet spiritwali; hu u l-ġenerali tal-ordnijiet monastiċi. Intbagħtet lir-Re Ġorġ III, imma nafu biha għax baqgħu kopji tagħha Malta. Fl-arkivji impekkabbli tal-Gran Brittanja m’hemm ebda ħjiel tagħha. Jekk lir-Re waslitlu, ma nafux x’għamel biha. L-Ingliżi bdew imexxu l-gżejjer bħala dittatorjat militari. Fost l-uffiċjali Ingliżi, li ma taw kas la ta’ din id-dikjarazzjoni u lanqas ta’ appelli oħrajn għall-awtonomija, kien hemm l-ewwel Duka ta’ Wellington li jgħidu li qal: Kieku allura nistgħu nagħtu kostituzzjoni lil bastiment tal-gwerra!">
	<meta name="twitter:image" content="https://aphroconfuso.mt/stampi/social_bolla_malta_kolonja_sold_u_nofs_343027ba5a.jpg">
	<meta name="twitter:image:alt" content="Bolla ta&#39; Malta b&#39;wiżż ir-Reġina Eliżabetta II. Sold u nofs.">

		<meta content="black" name="apple-mobile-web-app-status-bar-style">
		<meta content="IE=edge,chrome=1" http-equiv="X-UA-Compatible">
		<meta content="width=device-width, initial-scale=1" name="viewport">
		<meta content="width=device-width" initial-scale="1.0" maximum-scale="1.0" name="viewport">
		<meta content="yes" name="apple-mobile-web-app-capable">
		<meta content="yes" name="mobile-web-app-capable">
		<meta name="msapplication-TileColor" content="#da532c">
		<meta name="theme-color" content="#f9f9f3">
		<link rel="apple-touch-icon" sizes="180x180" href="/img/icons/apple-touch-icon.png">
		<link rel="icon" type="image/png" sizes="16x16" href="/img/icons/favicon-16x16.png">
		<link rel="icon" type="image/png" sizes="32x32" href="/img/icons/favicon-32x32.png">
		<link rel="manifest" href="/manifest.json" crossorigin="use-credentials">
		<link rel="mask-icon" href="/img/icons/safari-pinned-tab.svg" color="#5bbad5">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		<link rel="canonical" href="https://aphroconfuso.mt/joe-gatt-kontra-tagħna-għaliex-magħna/">
		<link rel="alternate" type="application/atom+xml" href="http://aphroconfuso.mt/atom.xml">
		<link rel="alternate" type="application/atom+json" href="http://aphroconfuso.mt/atom.json">
		<link rel="stylesheet" href="/css/style-065d080c.css">
		<script>
			var
				audioLoaded,
				audioUrls,
				author,
				body,
				bodyEnd,
				bodyHeight,
				bodyStart,
				bodyText,
				bookmarksArray,
				bookmarksList,
				bookmarksMenuElement,
				charactersPerPixel,
				charactersPerScreen,
				currentTime,
				duration,
				elapsedTime,
				hideScrollTools,
				lastReportedReadingTime,
				lastReportedScrollPosition,
				lastScrollPosition,
				message,
				monthYear,
				newScrollPosition,
				pageHeight,
				percentageProgress,
				placeText,
				podcastUrl,
				previousTime,
				progressElement,
				readingSpeed,
				reportingTitle,
				screenHeight,
				skippedTime,
				storyCompleted,
				storyId,
				storyType,
				sequenceEpisodeNumber,
				sequenceEpisodeTitle,
				timeStarted,
				pageTitle,
				wordcount,
				wordsPerPixel,
				wordsPerSecond,
				wordsPerSecondAudio,
				wordsPerScreen;

			audioLoaded = false;
			bookmarksArray = [];
			percentageProgress = 0;
			previousTime = [];
			storyCompleted = false;

			const	urlSlug = location.pathname.replace(/\//g, '');
			const setCookie = (cname, cvalue, exdays = 36500) => {
				const d = new Date();
				d.setTime(d.getTime() + (exdays*24*60*60*1000));
				let expires = "expires="+ d.toUTCString();
				document.cookie = cname + "=" + cvalue + ";" + expires + ";path=/";
			}
			const getCookie = (cname) => {
				let name = cname + "=";
				let decodedCookie = decodeURIComponent(document.cookie);
				let ca = decodedCookie.split(';');
				for(let i = 0; i < ca.length; i++) {
					let c = ca[i];
					while (c.charAt(0) == ' ') {
						c = c.substring(1);
					}
					if (c.indexOf(name) == 0) {
						return c.substring(name.length, c.length);
					}
				}
				return "";
			}
			const addRemoveFontSizeClass = (size) => {
				document.body.classList.remove('font-size-1','font-size-2','font-size-3','font-size-4');
				document.body.classList.add(`font-size-${ size }`);
				setCookie('font', size);
			}
			const initialiseAfterBody = () => {
				const fontSize = getCookie('font') || 1;
				addRemoveFontSizeClass(fontSize);
				if (getCookie(`tw-${urlSlug}`)) {
					document.body.classList.add('trigger-warning-closed');
				}
			}
			var _paq = window._paq = window._paq || [];
			_paq.push(['disableCookies']);
			_paq.push(['enableJSErrorTracking']);
			_paq.push(['enableHeartBeatTimer']);
			_paq.push(['enableLinkTracking']);
			_paq.push(['trackPageView']);
			_paq.push(['trackVisibleContentImpressions']);
			(function () {
				var u = "//analitika.aphroconfuso.mt/";
				_paq.push(['setTrackerUrl', u + 'matomo.php']);
				_paq.push(['setSiteId', location.host === 'aphroconfuso.mt' ? '1' : '2']);
				var d = document, g = d.createElement('script'), s = d.getElementsByTagName('script')[0];
				g.async = true; g.src = u + 'matomo.js'; s.parentNode.insertBefore(g, s);
			})();
		</script>
		<script defer src="/script/script-218.js"></script>
	</head>
	<body class="show-nav">
		<script>initialiseAfterBody();</script>
		<div id="top-wrapper">
			<a id="skip" href="#skipto">Mur għall-kontenut propju</a>
			<nav id="top-nav">
				<a id="logo-container" href="/"><img src="/img/logo-4C4845.svg" id="logo" alt="logo: Aphroconfuso" /></a>
				<input id="menu-toggle" type="checkbox" />
				<label class='menu-button-container' for="menu-toggle">
					<span style="display: none">Mobile biss: iftaħ il-menu</span>
					<div class='menu-button'></div>
				</label>
				<menu>
					<li><a href="/appuntamenti/">Appuntamenti</a></li>
					<li><a href="/kontributuri/">Kontributuri</a></li>
					<li><a href="/werrej/">Werrej</a></li>
					<li><a href="/djarju/">Djarju</a></li>
					<li><a href="/podcast/">Podcast</a></li>
					<li class="hide-laptop">&nbsp;</li>
					<li><a href="/dwarna/">Dwarna</a></li>
					<li class="hide-laptop"><a href="/kolofon/">Kolofon</a></li>
					<li><a href="/newsletter/">Newsletter</a></li>
					<li class="hide-laptop"><a href="/privatezza/">Privatezza</a></li>
					<li><a href="/bookmarks/">Bookmarks<span id="bookmarks-number"></span></a></li>
					<li class="hide-laptop" id="text-size-adjust">
						<a id="font-size-1" href="#">a</a>
						<a id="font-size-2" href="#">a</a>
						<a id="font-size-3" href="#">a</a>
						<a id="font-size-4" href="#">a</a>
					</li>
				</menu>
				<div id="brownline"></div>
			</nav>
			<div id="message"><!-- --></div>
			<main id="skipto">
				
	<article class="content ottubru-2023 esej story story-25">
		<header>
			<ul>
				<li class="header-label">
					
						<a href="/ottubru-2023/">Ottubru 2023</a>
					
				</li>
				
			</ul>
			
				<h1>
					Kontra Tagħna Għaliex Magħna
					
					
				</h1>
			
			
<h2>
	
	
		
		
			
				
					<a href="/joe-gatt/">Joe Gatt</a>
</h2>

			
			
		</header>
		<div class="container">
			<section id="grid-max-panel-left-top">
				
					<section class="reviewed">
					<p>
						<span class="title">Fortress Colony: The Final Act 1945 - 1964 (4 volumi)</span>
						<span class="author"> ta’ Joseph M. Pirotta</span>
						
						<span class="publisher">(Midsea Books, Malta 2018)</span>
					</p>
					
				
					
					<p>
						<span class="title">Decolonising the Maltese Mind: In Search of Identity</span>
						<span class="author"> ta’ Charles Xuereb</span>
						
						<span class="publisher">(Midsea Books, Malta 2022)</span>
					</p>
					</section>
				
				
				
				
				
			</section>
			<section id="grid-max-panel-right-top">
				
				
				
				
				<div class="promo bookmark-shortcut"><!-- --></div>
			</section>
			<section id="grid-body">
				
					
						<section class="body-text">
							<p><span class="initial"><span class="dropcap drop-M">M</span>eta</span> wara <l-m>sentejn f</l-m>’idejn <l-m>il-Franċiżi</l-m>, <l-m>fl-1800</l-m> l-ġżejjer <l-m>Maltin sabu</l-m> ruħhom <l-m>taħt il-ħakma</l-m> Ingliża, <l-m>skont it-Trattat</l-m> ta’ <l-m>Amiens kellhom</l-m> jerġgħu jgħaddu lura <l-m>għand il-Kavallieri</l-m> biex ikomplu jmexxuha huma bħala pajjiż “newtrali”<span class="pull">.</span> <l-m>Il-qassisin</l-m>, <l-m>in-nutara</l-m>, <l-m>l-avukati</l-m> u <l-m>l-kummerċjanti</l-m> Maltin <l-m>tal-“Congresso</l-m>”<span class="pull">,</span> li sa <l-m>ftit qabel</l-m> kienu <l-m>qed imexxu</l-m> l-insurrezzjoni kontra <l-m>l-Franċiżi</l-m>, beżgħu li <l-m>dan kien</l-m> ifisser li <l-m>malajr jerġgħu</l-m> jiġu taħthom <l-m>għax l-Ordni</l-m> kienet iddgħajfet sew u <l-m>żgur ma</l-m> kinitx tiflaħ <l-m>għal Napuljun</l-m>. Għalhekk, <l-m>il-104</l-m> membri ta’ <l-m>dan il-kungress</l-m> kitbu “Dichiarazione dei Diritti degli Abitanti delle Isole di Malta e Gozo”<span class="pull">.</span> Ma <l-m>kinitx dikjarazzjoni</l-m> radikali <l-m>bħal dik</l-m> tal-Indipendenza ta’ Haiti ta’ <l-m>sentejn wara</l-m>, li abolixxiet <l-m>l-iskjavitù</l-m>, ċaħdet <l-m>kull rabta</l-m> mal-kolonjalisti Ewropej u ħalfet <l-m>il-libertà</l-m> jew <l-m>il-mewt</l-m>. Dik Maltija <l-m>kienet dikjarazzjoni</l-m> liberali <l-m>bl-eku</l-m> Illuminista ta’ dik <l-m>tal-Indipendenza</l-m> tal-Istati Uniti <l-m>fl-1776</l-m> u <l-m>tad-“Dikjarazzjoni</l-m> tad-Drittijiet <l-m>tal-Bniedem</l-m> u <l-m>ċ-Ċittadin</l-m>” fi Franza, <l-m>tlettax-il</l-m> sena wara. F’disa’ punti, <l-m>id-dikjarazzjoni</l-m> Maltija <l-m>elenkat speċi</l-m> ta’ kuntratt. <l-m>Iktar milli</l-m> stqarrija ta’ drittijiet indirizzata <l-m>lejn l-ispirtu</l-m> etern <l-m>tal-Bniedem</l-m>, <l-m>kien <em>quid</l-m> pro quo</em> <l-m>ċar u</l-m> pragmatiku indirizzat <l-m>lir-Re</l-m> tar-Renju <l-m>Unit tal-Gran</l-m> Brittanja u <l-m>l-Irlanda</l-m> u <l-m>d-dixxendenti</l-m> tiegħu bħala sovrani fuq <l-m>il-gżejjer</l-m> “<l-m>għal dejjem</l-m>”<span class="pull">.</span> <l-m>Dan in-nisel</l-m> nobbli, <l-m>min-naħa</l-m> tiegħu, kellu jagħti <l-m>lill-pajjiż</l-m> kostituzzjoni li biha <l-m>kunsill elett</l-m> mill-“poplu” ikollu <l-m>dritt jiġbor</l-m> it-taxxi u jmexxi ’<l-m>l-pajjiż</l-m>. <l-m>Ir-Re</l-m> ma kellu jindaħal la <l-m>fit-tmexxija</l-m> interna <l-m>tal-pajjiż</l-m> u <l-m>lanqas fil-ħajja</l-m> reliġjuża tiegħu. <l-m>In-nies </l-m>— insomma, “gli uomini liberi” — kellhom <l-m>id-dritt</l-m> josservaw liema reliġjon riedu, igawdu <l-m>l-proprjetà</l-m> tagħhom u jkunu suġġetti <l-m>biss għal-Liġi</l-m>. U <l-m>għar-Re</l-m>, li <l-m>kien il-protettur</l-m> tar-reliġjon. U <l-m>għall-Papa</l-m>, li kellu <l-m>jkun l-uniku</l-m> referenza <l-m>fejn jidħlu</l-m> affarijiet spiritwali; hu u <l-m>l-ġenerali</l-m> tal-ordnijiet monastiċi. Intbagħtet <l-m>lir-Re</l-m> Ġorġ III, imma nafu biha <l-m>għax baqgħu</l-m> kopji tagħha Malta. <l-m>Fl-arkivji</l-m> impekkabbli <l-m>tal-Gran</l-m> Brittanja m’hemm ebda <l-m>ħjiel tagħha</l-m>. Jekk <l-m>lir-Re</l-m> waslitlu, ma <l-m>nafux x</l-m>’għamel biha. <l-m>L-Ingliżi</l-m> bdew imexxu <l-m>l-gżejjer</l-m> bħala dittatorjat militari. <l-m>Fost l-uffiċjali</l-m> Ingliżi, li ma taw <l-m>kas la</l-m> ta’ <l-m>din id-dikjarazzjoni</l-m> u <l-m>lanqas ta</l-m>’ appelli oħrajn <l-m>għall-awtonomija</l-m>, <l-m>kien hemm</l-m> l-ewwel Duka ta’ Wellington li jgħidu li qal: Kieku allura nistgħu nagħtu kostituzzjoni <l-m>lil bastiment</l-m> tal-gwerra!</p>
<p>Mija u ħamsin sena wara, <l-m>il-Malta</l-m> Labour Party <l-m>kien qed</l-m> jikkampanja <l-m>biex Malta</l-m> ssir parti <l-m>mir-Renju</l-m> Unit. <l-m>Fil-Parlament</l-m> ta’ Westminster <l-m>kien hemm</l-m> entużjażmu għalih <l-m>dal-pjan</l-m> kważi <l-m>iktar milli</l-m> kien <l-m>hawn Malta</l-m> fost <l-m>il-poplu</l-m>. Roy <l-m>Jenkins tal-Labour</l-m> Party, <l-m>waqt li</l-m> kien <l-m>qed jiddefendi</l-m> dal-pjan <l-m>tal-Integration</l-m>, <l-m>biex isaħħaħ</l-m> l-argument tiegħu <l-m>qal li</l-m> l-pjan alternattiv ta’ Borg Olivier — li <l-m>kien jinvolvi</l-m> speċi ta’ indipendenza, jew “Quasi-Dominion status” — ma <l-m>kienx jagħmel</l-m> sens: Inkunu qisna <l-m>qed naqbdu</l-m> tarzna u nagħmluha pajjiż indipendenti!</p>
<p>Meta ma <l-m>kinux qed</l-m> jaraw <l-m>lil Malta</l-m> bħala tarzna jew bastiment, <l-m>l-Ingliżi</l-m> kienu jarawha bħala fortizza. Sfortunatament <l-m>għall-Ingliżi</l-m>, <l-m>kien hemm</l-m> dal-qlafat jitlajjaw madwarha <l-m>dil-fortizza</l-m>, u <l-m>kien mingħalihom</l-m> li għandhom kultura, lingwa u forsi anki nazzjon. <l-m>Biex tagħqad</l-m>, minbarra <l-m>l-art</l-m> taħt saqajhom, riedu saqaf fuq rashom u <l-m>l-ikel</l-m> fuq <l-m>il-mejda</l-m>.</p>
<p><l-m>Fil-160</l-m> sena li ġew wara <l-m>d-dikjarazzjoni</l-m>, kważi <l-m>sal-aħħar</l-m> minuta, la <l-m>l-Maltin</l-m> u <l-m>lanqas l-Ingliżi</l-m> ma kienu jemmnu li <l-m>l-pajjiż</l-m> seta’ jkampa waħdu. Jew <l-m>l-Integration</l-m> mal-Ingilterra, jew b’għaqda <l-m>mal-Italja</l-m>, jew <l-m>taħt il-kappa</l-m> tal-Amerikani, jew forsi <l-m>taħt l-umbrella</l-m> tar-Russi — kull soluzzjoni li ssemmiet dejjem <l-m>kienet tinvolvi</l-m> xi qawwa barranija. Imbagħad, f’daqqa waħda, bilkemm għoxrin sena wara li Malta <l-m>kienet għadha</l-m> qiegħda taqla’ <l-m>l-bombi</l-m> mill-ajru, <l-m>saret pajjiż</l-m> indipendenti.</p>
<p><l-m>Dan kien</l-m> il-misteru li Joseph M. Pirotta <l-m>jgħid li</l-m> qanqlu <l-m>biex jibda</l-m> jikteb <l-m>din l-istorja</l-m> epika <l-m>tal-proċess</l-m> tad-dikolonizzazzjoni <l-m>tal-gżejjer</l-m> Maltin. <l-m>L-andament</l-m> ta’ <em>Fortress Colony: The <l-m>Final Act</l-m> 1945–1964</em> — il-plott — tista’ tilmħu mingħajr ma <l-m>biss tiftaħhom</l-m> l-erba’ volumi li jiffurmaw <l-m>dan ix-xogħol</l-m>. <l-m>L-ewwel</l-m> volum joħodlok <l-m>tliet ċentimetri</l-m> kollox fuq <l-m>l-ixkaffa</l-m>, imma jkopri <l-m>l-ewwel</l-m> għaxar <l-m>snin ta</l-m>’ wara <l-m>l-gwerra</l-m>. <l-m>It-tieni</l-m> volum diġà <l-m>ftit eħxen</l-m> imma jkopri <l-m>biss tliet</l-m> snin, <l-m>sal-1958</l-m>. <l-m>Il-volum</l-m> li <l-m>jmiss ukoll</l-m> ikopri <l-m>tliet snin</l-m> imma <l-m>oħxon id-doppju</l-m>, u <l-m>r-raba</l-m>’ volum jerġa’ <l-m>ftit eħxen</l-m> u jkopri <l-m>wkoll tliet</l-m> snin, <l-m>sal-1964</l-m>. <l-m>Mill-bidu</l-m> nafu kif tispiċċa <l-m>l-istorja</l-m>. Pirotta jsegwi <l-m>pass wara</l-m> pass, laqgħa wara laqgħa, telegramma wara telegramma, <l-m>gvern wara</l-m> gvern, riżenja wara riżenja, <l-m>biex juri</l-m> kif <l-m>din il-qabża</l-m> fl-immaġinazzjoni seħħet “f’daqqa waħda”<span class="pull">.</span> <l-m>Iktar ma</l-m> joqrob <l-m>it-tmiem</l-m>, <l-m>iktar tirrallenta</l-m> l-istorja, <l-m>iktar tiżdied</l-m> it-tensjoni, <l-m>iktar jiżdiedu</l-m> l-laqgħat, <l-m>iktar hemm</l-m> kumplikazzjonijiet <l-m>fl-interessi</l-m> diversi, <l-m>iktar hemm</l-m> partijiet u partiti kollha jiġbdu lejhom.</p>
<p>Nafu <l-m>wkoll kif</l-m> tibda <l-m>l-istorja</l-m>. Malta wara <l-m>l-gwerra</l-m> kienet ħerba. <l-m>Iktar minn</l-m> ħamest elef <l-m>dar kienu</l-m> ġġarrfu għalkollox u xi ħamest elef kellhom ħsarat kbar. Kważi <l-m>tmintax-il</l-m> elf <l-m>dar oħra</l-m> kienet <l-m>sofriet xi</l-m> ħsara <l-m>mill-ibbumbardjar</l-m>. <l-m>It-toroq</l-m> kienu mimlija terrapien u <l-m>dan kien</l-m> jitneħħa <l-m>biss skont</l-m> il-prijoritajiet militari ta’ <l-m>din il-ġżira-fortizza</l-m>. <l-m>Il-frott</l-m>, <l-m>il-ħaxix</l-m> u <l-m>l-laħam</l-m> kienu għoljin infern. <l-m>L-iktar</l-m> li kienu <l-m>sejrin tajjeb</l-m> kienu <l-m>l-ġrieden</l-m> ibejtu <l-m>taħt il-bini</l-m> mġarraf; <l-m>minn mument</l-m> għall-ieħor kienu mistennija jitfaċċaw <l-m>fit-toroq</l-m> bħall-qtates u <l-m>l-klieb</l-m>. <l-m>It-tuberkulożi</l-m>, <l-m>il-poljo</l-m>, <l-m>it-tifu</l-m>, kollha għaddew <l-m>bħal riħ</l-m> ħażin <l-m>minn fuq</l-m> il-popolazzjoni. F’Ġunju <l-m>tal-1945</l-m>, faqqgħet <l-m>il-pesta</l-m> li <l-m>damet tkarkar</l-m> għaxar <l-m>xhur u</l-m> ħadet magħha <l-m>tnejn u</l-m> għoxrin ruħ. <l-m>Biex tagħqad</l-m>, bħalma jiġri dejjem wara gwerra, <l-m>il-popolazzjoni</l-m> kibret f’salt, anki jekk tarbija <l-m>minn kull</l-m> tlieta <l-m>kienet tmut</l-m> fit-twelid.</p>
<p>Naturalment, Malta ma <l-m>kinitx waħedha</l-m> fi <l-m>stat imwiegħer</l-m> meta <l-m>ntemmet il-gwerra</l-m>. <l-m>Nofs id-dinja</l-m> kienet ħerba. Imma bosta pajjiżi oħra kienu bdew jaraw <l-m>il-fondi</l-m> għar-rikostruzzjoni deħlin. <l-m>L-Amerka</l-m> kienet ġietha <l-m>x-xoqqa</l-m> f’moxtha <l-m>biex taħtaf</l-m> għaliha <l-m>l-bqija</l-m> tas-seklu għoxrin u <l-m>bdiet tonfoq</l-m> u tislef u tinvesti <l-m>fil-pajjiżi</l-m> kollha li riedu flusha. Meta jħarsu lura, <l-m>l-ekonomisti</l-m> mhux kollha jaqblu <l-m>dwar kemm</l-m> il-Pjan Marshall <l-m>kien responsabbli</l-m> għall-irkupru <l-m>tal-ekonomija</l-m> Ewropea u <l-m>l-“mirakli</l-m> ekonomiċi” <l-m>tal-Ġermanja</l-m> u <l-m>l-Italja;</l-m> kien iġib miegħu doża qawwija ta’ propaganda politika u <l-m>l-impożizzjoni</l-m> tal-mudell ekonomiku Amerikan. Imma <l-m>għall-pajjiżi</l-m> mġewħa u midruba kif kienu bosta f’dawk <l-m>is-snin</l-m>, <l-m>it-$13</l-m>.3 <l-m>biljun li</l-m> kienu se joħorġu <l-m>l-Amerikani</l-m> verament kienu qishom miraklu. Li <l-m>kien għalihom</l-m>, <l-m>l-Amerikani</l-m>, anki <l-m>lil dawk</l-m> fuq <l-m>in-naħa</l-m> l-oħra <l-m>tal-purtiera</l-m> tal-ħadid kienu “jgħinu”<span class="pull">,</span> imma <l-m>l-Unjoni</l-m> Sovjetika <l-m>lill-pajjiżi</l-m> taħt <l-m>l-influwenza</l-m> tagħha ma ħallithomx jaċċettaw. Minflok ħarġet <l-m>bil-Pjan</l-m> Molotov, <l-m>pjan ta</l-m>’ investiment <l-m>bl-istess</l-m> għanijiet ta’ dak Amerikan. <l-m>Minn dan</l-m> kollu, Malta ma missha xejn. <l-m>L-Ingilterra</l-m> wkoll <l-m>kienet għajjura</l-m> għall-pajjiżi li kellha taħtha.</p>
<p><l-m>Milton Friedman</l-m> darba <l-m>kien qal</l-m> li “<l-m>l-aqwa</l-m> mod kif pajjiż <l-m>jikber malajr</l-m> huwa li jiġi bbumbardjat”<span class="pull">.</span> <l-m>Dal-metodu</l-m> ma <l-m>tantx kien</l-m> sejjer tajjeb <l-m>għal Malta</l-m>. <l-m>Matul is-seklu</l-m> ta’ qabel, apposta u bi traskuraġni, <l-m>l-Ingliżi</l-m> kienu ġabu <l-m>fix-xejn</l-m> kull forma ta’ industrija li ma kellhiex <l-m>x’taqsam</l-m> mas-servizzi. Fi <l-m>żmien il-Kavallieri</l-m>, pereżempju, <l-m>il-qoton</l-m> kien jinħadem u jinbiegħ barra, u <l-m>din kienet</l-m> l-ikbar industrija <l-m>tal-pajjiż</l-m>, imma <l-m>nqerdet meta</l-m> l-Ingliżi “illiberalizzaw” <l-m>is-suq</l-m>, daħħlu <l-m>l-qoton</l-m> mill-Eġittu u <l-m>l-Amerka</l-m>, u ġabu <l-m>l-prodotti</l-m> tagħhom <l-m>stess biex</l-m> jikkompetu ma’ dawk Maltin. <l-m>Biex tagħqad</l-m>, imponew dazju fuq <l-m>il-qoton</l-m> imkabbar Malta. <l-m>Ix-xogħol</l-m> kollu beda <l-m>jdur mal-qadi</l-m> tal-funzjoni militari <l-m>tal-pajjiż</l-m>. Meta <l-m>jkun hemm</l-m> gwerra — jew <l-m>ikun hemm</l-m> waħda <l-m>tberren fi</l-m> mħuħ <l-m>il-ġenerali </l-m>— il-port <l-m>kien ikun</l-m> mimli vapuri, <l-m>il-Belt</l-m> mimlija baħrin, u kulħadd <l-m>kien igawdi</l-m> xi <l-m>ftit jew</l-m> wisq. Fi <l-m>żmien il-paċi</l-m>, imbagħad, bilkemm ikollhom <l-m>x’jieklu</l-m>. <l-m>Qabel it-Tieni</l-m> Gwerra Dinjija, <l-m>it-tarzna</l-m> diġà <l-m>kienet tħaddem</l-m> xi 8 000 ruħ. Fi <l-m>żmien il-gwerra</l-m> dan-numru rdoppja. Imbagħad, <l-m>fl-1946</l-m> tħabbar li se jingħataw <l-m>is-sensja</l-m> elfejn ħaddiem. <l-m>Kien hemm</l-m> protesti <l-m>minn kull</l-m> naħa <l-m>tas-soċjetà</l-m> Maltija u <l-m>l-amministrazzjoni</l-m> Ingliża <l-m>bidlet fehmitha</l-m> u <l-m>qalet li</l-m> s-sensji se jseħħu b’<l-m>mod iktar</l-m> gradwali, u li 1 500 priġunier <l-m>tal-gwerra</l-m> Ġermaniż kienu se jintbagħtu lura <l-m>d-dar</l-m> biex xogħolhom <l-m>ikun jista</l-m>’ <l-m>jsir minn</l-m> ħaddiema Maltin.</p>
<p><l-m>Fl-ewwel</l-m> ftit kapitli <l-m>tal-ewwel</l-m> volum, Pirotta jintroduċina <l-m>mat-temi</l-m> kollha li se jibqgħu għaddejjin <l-m>sal-aħħar</l-m> ta’ <l-m>din l-istorja</l-m>. <l-m>Il-Maltin</l-m> jitolbu <l-m>lill-Gvern</l-m> Ingliż <l-m>għal sehem</l-m> ikbar <l-m>fit-tmexxija</l-m> tal-pajjiż, u <l-m>l-Ingliżi</l-m> jgħidulhom li <l-m>mal-indipendenza</l-m> politika <l-m>jrid ikun</l-m> hemm dik ekonomika. <l-m>Il-Maltin</l-m> jitolbu <l-m>l-fondi</l-m> biex forsi xi darba jaslu għaliha <l-m>din l-indipendenza</l-m> ekonomika u <l-m>l-Ingliżi</l-m> jixxaħħu. Eluf ta’ ħaddiema jkollhom jemigraw, imma <l-m>l-ewwel</l-m> iridu jsibulhom pajjiż li għalih huma <l-m>bojod biżżejjed</l-m>. Jitwieled <l-m>it-trejdjunjoniżmu</l-m> biex iħares <l-m>il-qagħda</l-m> tal-ħaddiem u, <em><l-m>in extremis</l-m></em>, anki <l-m>l-Knisja</l-m> tiftaħ ħalqha. <l-m>Fid-dsatax-il</l-m> sena li jkopru <l-m>dawn l-erba</l-m>’ volumi jiddominaw iċ-ċifri jġebbdu kontra <l-m>xulxin u</l-m> jiffurmaw <l-m>bħal seħer</l-m> numeroloġiku fuq <l-m>il-memorja</l-m> storika: <l-m>in-numru</l-m> ta’ ħaddiema <l-m>tat-tarzna</l-m>, <l-m>l-eluf</l-m> tas-sensji <l-m>tal-ħaddiema</l-m> tat-tarzna, <l-m>l-eluf</l-m> tas-sensji <l-m>tal-ħaddiema</l-m> tas-servizz, <l-m>in-numru</l-m> ta’ dipendenti ta’ <l-m>kull raġel</l-m> illiċenzjat, <l-m>l-eluf</l-m> ta’ <l-m>djar li</l-m> għandhom <l-m>bżonn jinbnew</l-m>, <l-m>l-eluf</l-m> ta’ emigranti, <l-m>il-ftit</l-m> miljuni investiti, <l-m>il-ftit</l-m> eluf li ntefqu żejda u li se jkollhom jiġu <l-m>mill-baġit</l-m> tas-sena ta’ wara, <l-m>ir-riżultati</l-m> tar-referendi, <l-m>in-numru</l-m> ta’ <l-m>nies li</l-m> vvutaw favur, <l-m>in-numru</l-m> ta’ <l-m>nies li</l-m> vvutaw kontra, <l-m>in-numru</l-m> ta’ <l-m>nies li</l-m> baqgħu <l-m>d-dar</l-m>, <l-m>in-numru</l-m> ta’ dawk li baqgħu <l-m>d-dar</l-m> li <l-m>kull naħa</l-m> tgħid li <l-m>jfisser vot</l-m> favurihom, <l-m>is-sitt-punti</l-m>, <l-m>l-għaxar</l-m> punti. <em>Fortress Colony</em> huwa xogħol ta’ <l-m>dettall kbir</l-m> u Pirotta jsegwi <l-m>l-istorja</l-m> pass pass, iħares <l-m>lejn kull</l-m> ċifra u <l-m>lejn kull</l-m> laqgħa u <l-m>lejn kull</l-m> artiklu, u jiddistingwi <l-m>bejn l-interessi</l-m> kollha li jistaħbew <l-m>fil-metonimu</l-m> “<l-m>l-Ingliżi</l-m>”<span class="pull">:</span> <l-m>it-Teżor</l-m>, <l-m>il-Colonial</l-m> Office, <l-m>il-Gvernatur</l-m>, <l-m>l-Ammiraljat</l-m>.</p>
<p class="break"><span class="initial"><span class="dropcap drop-D">D</span>ik</span> li għandna drawwa nsejħulha “oġġettività” <l-m>mhix l-iktar</l-m> kwalità interessanti f’kittieb, <l-m>lanqas f</l-m>’wieħed <l-m>tal-istorja</l-m>. Kieku <l-m>l-fatti</l-m> kapaċi jitkellmu waħedhom, kieku <l-m>jkun biżżejjed</l-m> xogħol ta’ <l-m>skavar u</l-m> lanqas arkeologi ma jkollna bżonn. Imma <l-m>l-fatti</l-m>, ċari kemm naħsbu li huma ċari, dejjem għandhom <l-m>bżonn is-sintesi</l-m> u <l-m>l-interpretazzjoni</l-m> u ma’ <l-m>dawn tiġi</l-m> s-suġġettività, <l-m>l-opinjoni</l-m> u <l-m>l-perspettiva</l-m>. <l-m>L-oġġettività</l-m> vera u pura probabbli la teżisti, u <l-m>lanqas ta</l-m>’ <l-m>min jiġri</l-m> warajha. Però, huwa <l-m>wkoll il-fatt</l-m> li <l-m>rigward l-istorja</l-m> riċenti ta’ Malta, speċjalment <l-m>tas-sebgħinijiet</l-m> u <l-m>t-tmeninijiet</l-m>, imma anki <l-m>tal-għoxrin</l-m> sena ta’ qabel, dik li jkopri Pirotta, diffiċli ħafna li ssib <l-m>lil min</l-m> jikteb dwaru li <l-m>għall-inqas</l-m> jaf jiddistingwi <l-m>bejn kif</l-m> probabbli ġraw <l-m>l-affarijiet</l-m> u <l-m>l-editorjalizzar</l-m> tal-kittieb. Pirotta, għalkemm għamel bosta intervisti <l-m>mal-protagonisti</l-m> ta’ <l-m>dan il-perjodu</l-m>, iżomm qrib ma’ dak li ġara. <l-m>Għall-ewwel</l-m> li <l-m>bdejt naqrahom</l-m> dawn <l-m>il-volumi</l-m>, xi għaxar <l-m>snin ilu</l-m>, meta kienu għadhom ħarġu <l-m>biss l-ewwel</l-m> tlieta, <l-m>kont sibt</l-m> din <l-m>l-informazzjoni</l-m> eżiliranti. <l-m>Tant kemm</l-m> kont <l-m>tlajt bi</l-m> storja simplistika u parrokkjali ta’ kif ġraw <l-m>l-affarijiet</l-m> u ta’ dak li <l-m>kien qed</l-m> iseħħ, li <l-m>d-dettalji</l-m> kienu kważi jistorduni. U għadni, <l-m>kull darba</l-m> li niġi <l-m>biex nikteb</l-m> dwar <l-m>dal-perjodu</l-m>, nipprova <l-m>naqbad kull</l-m> dettall, <l-m>kull rokna</l-m> frattali li tiftaħ fuq oħra.</p>
<p>Minkejja <l-m>l-enfasi</l-m> fuq <l-m>id-dettalji</l-m>, iċ-ċifri, <l-m>il-laqgħat</l-m> u <l-m>d-dokumenti</l-m>, <l-m>ir-rakkont</l-m> ta’ Pirotta ma <l-m>jistax ma</l-m> jkunx iddominat <l-m>mill-personalitajiet</l-m> ta’ dak <l-m>il-perjodu</l-m>. Sa <l-m>mill-aħħar</l-m> snin <l-m>tas-seklu</l-m> ta’ qabel, <l-m>il-Gvern</l-m> Ingliż <l-m>kien miftiehem</l-m> mal-Vatikan li <l-m>t-tnejn</l-m> li huma dejjem kellhom ikunu fi <l-m>qbil bejniethom</l-m> dwar <l-m>il-ħatra</l-m> tal-Arċisqof ta’ Malta. Meta <l-m>fit-tletinijiet</l-m> saħħet <l-m>l-Arċisqof</l-m> Caruana <l-m>bdiet tmur</l-m> lura sew, <l-m>l-għażla</l-m> tas-suċċessur tiegħu kellha <l-m>tkun ovvja</l-m>. <l-m>Mikiel Gonzi</l-m>, li <l-m>kien ilu</l-m> l-Isqof <l-m>t’Għawdex</l-m> mill-1924, kellu <l-m>l-fama</l-m> ta’ amministratur kapaċi ħafna. <l-m>Qabel laħaq</l-m> isqof, <l-m>kien ġie</l-m> elett <l-m>għas-Senat</l-m> fuq <l-m>in-naħa</l-m> tal-Camera <l-m>del Lavoro</l-m>, li <l-m>iktar ’il</l-m> quddiem <l-m>kien se</l-m> jissejjaħ <l-m>il-Malta</l-m> Labour Party. <l-m>Il-Vatikan</l-m> ressaq ismu <l-m>lill-Gvernatur</l-m> f’Malta, imma <l-m>dan żamm</l-m> lura <l-m>għax kien</l-m> hemm <l-m>min fesfislu</l-m> f’widintu li Gonzi <l-m>kien kontra</l-m> l-Ingliżi, u għalhekk ħalla <l-m>ż-żmien</l-m> għaddej mingħajr ma ħa deċiżjoni. Imbagħad, fi <l-m>żmien il-gwerra</l-m>, meta <l-m>l-provvisti</l-m> tal-qamħ kienu kważi spiċċaw, Gonzi ġietu <l-m>l-opportunità</l-m> biex juri ’<l-m>l-Gvern</l-m> Ingliż li kapaċi <l-m>jkun alleat</l-m> utli. Irnexxielu jikkonvinċi <l-m>lill-bdiewa</l-m> Għawdxin jaqsmu <l-m>l-qamħ</l-m> tagħhom <l-m>mal-bqija</l-m> tal-gżejjer u b’hekk Malta setgħet tkampa sakemm <l-m>wasal il-konvoj</l-m> ta’ Santa Marija. Meta Caruana miet, Gonzi nħatar Arċisqof ta’ Malta. <l-m>L-ikbar</l-m> kritiku tiegħu <l-m>fil-“kamp</l-m> Ingliż”<span class="pull">,</span> <l-m>Gerald Strickland</l-m>, <l-m>kien miet</l-m> fl-1940, u għalkemm bintu <l-m>Mabel kompliet</l-m> ir-reżistenza tagħha kontrih, <l-m>il-Gvernatur</l-m> ikkalkula li <l-m>din qatt</l-m> ma <l-m>kienet se</l-m> tkun forza politika qawwija biżżejjed <l-m>biex toħloq</l-m> l-inkwiet.</p>
<p><l-m>L-ewwel</l-m> konflitt <l-m>dirett bejn</l-m> Gonzi u <l-m>l-antagonist</l-m> il-kbir tiegħu seħħ <l-m>qabel ma</l-m> dan <l-m>kien ħa</l-m> l-kariga li kellu jżomm <l-m>għat-tletin</l-m> sena ta’ wara. Duminku Mintoff <l-m>kien għadu</l-m> kif laħaq Ministru <l-m>tax-Xogħlijiet</l-m> Pubbliċi u <l-m>r-Rikostruzzjoni</l-m>. Wara li <l-m>mar Oxford</l-m> permezz ta’ <l-m>Rhodes Scholarship</l-m>, ġie lura Malta u reġa’ qajjem <l-m>il-karriera</l-m> politika tiegħu. <l-m>Fl-ewwel</l-m> elezzjoni li ħareġ għaliha, <l-m>tal-1947</l-m>, ġab <l-m>iktar voti</l-m> minn Pawlu Boffa, li <l-m>kien il-Kap</l-m> tal-Partit u Prim Ministru. Boffa <l-m>kien raġel</l-m> umli, bħala tabib <l-m>tal-familja</l-m> kien jidħol <l-m>fid-djar</l-m> tal-kostitwenti tiegħu u rabba magħhom ċerta intimità. <l-m>Għall-1</l-m> ta’ Mejju <l-m>tal-1948</l-m>, <l-m>il-Malta</l-m> Labour Party ma <l-m>kien għamel</l-m> l-ebda ċelebrazzjoni — forsi <l-m>biex ma</l-m> jqajjimx inkwiet. Boffa <l-m>kien mixgħuf</l-m> bl-interdett li <l-m>kien qala</l-m>’ meta <l-m>kien f</l-m>’koalizzjoni ma’ Strickland <l-m>fit-tletinijiet;</l-m> imma xi żgħażagħ ta’ xaqliba <l-m>iktar xellugija</l-m> organizzaw ikla <l-m>l-Veċċja</l-m> u stiednu <l-m>lil Mintoff</l-m> u ’<l-m>l-mara</l-m> tiegħu.</p>
<p>Għalkemm soċjaliżmu <l-m>l-Italja</l-m> kien hemm kemm trid, f’Malta <l-m>s-soċjaliżmu</l-m> mill-Ingilterra daħal, <l-m>mit-tarzna</l-m> u <l-m>mill-port</l-m>, u allura meta Mintoff u martu waslu <l-m>għall-ikla</l-m>, <l-m>iż-żgħażagħ</l-m> laqgħuhom billi kantawlhom <em>The <l-m>Red Flag</l-m></em>, li <l-m>iktar qisu</l-m> innu <l-m>tal-knisja</l-m> milli sejħa <l-m>għar-rivoluzzjoni</l-m>, u <l-m>mhux <em>Bandiera</l-m> Rossa</em>, li hu ħafna <l-m>iktar mexxej</l-m>. Gonzi <l-m>malajr sema</l-m>’ b’<l-m>din l-ikla</l-m> u tatu rasu. <l-m>L-għada</l-m> stess,  <l-m>qal lil</l-m> rally <l-m>taż-Żgħażagħ</l-m> Ħaddiema Nsara f’<l-m>San Alwiġi</l-m> li <l-m>l-preżenza</l-m> tagħhom <l-m>għal dik</l-m> ir-rally <l-m>kienet protesta</l-m> kontra <l-m>l-komuniżmu</l-m> inġenerali u kontra dawk li <l-m>qed ixerrdu</l-m> l-propaganda komunista f’Malta, <l-m>bħal dawk</l-m> li kienu ltaqgħu <l-m>San Pawl</l-m> il-Baħar. <l-m>Tlett ijiem</l-m> wara, jum <l-m>il-Pentekoste</l-m>, <l-m>kien hemm</l-m> dimostrazzjoni <l-m>l-Belt</l-m>. Tkanta <l-m>l-innu</l-m> tal-Papa u <l-m>kien hemm</l-m> għajjat ta’ “Abbasso Mintoff! Abbasso <l-m>l-komuniżmu</l-m>!” <l-m>Il-kwistjoni</l-m> baqgħet <l-m>tkarkar ix-xhur</l-m>. <l-m>Fl-aħħar</l-m> Mintoff qam <l-m>biex jagħti</l-m> spjegazzjoni <l-m>fil-Parlament</l-m> u <l-m>qal li</l-m> hu komunist <l-m>qatt ma</l-m> kien, u <l-m>fil-fatt</l-m> lil dawk <l-m>iż-żgħażagħ</l-m> qalilhom <l-m>biex iħalluhom</l-m> mill-ħmerijiet, u għalkemm spjegawlu li <l-m>r-</l-m><em><l-m>Red Flag</l-m></em> huwa <l-m>l-innu</l-m> tal-Labour Party Ingliż, xorta semgħu minnu. Mintoff wiegħed <l-m>ukoll li</l-m> l-Gvern <l-m>kien se</l-m> jinvestiga allegazzjonijiet li <l-m>kien hemm</l-m> xi dagħa jew kliem kontra <l-m>l-Knisja</l-m>. <l-m>Ftit jiem</l-m> wara, <l-m>Carmel Bondin</l-m>, magħruf bħala “<l-m>il-Fusellu</l-m>”<span class="pull">,</span> <l-m>deher il-Qorti</l-m> u tpoġġa fuq probation talli wera disprezz <l-m>lejn ir-Reliġjon</l-m> Kattolika Appostolika Rumana.</p>
<p>Mintoff <l-m>stess ħallieh</l-m> ikarkar <l-m>dan l-inċident</l-m> u meta ġie mistoqsi dwaru, <l-m>it-tweġibiet</l-m> tiegħu kellhom xi <l-m>ftit l-għamla</l-m> ta’ dik iċ-ċajta li jsemmi <l-m>Freud dwar</l-m> wieħed li jirritornaha mtaqqba <l-m>l-kitla</l-m> li <l-m>kien issellef</l-m>. (“<l-m>L-ewwel</l-m> nett, <l-m>int qatt</l-m> ma sliftni kitla. <l-m>It-tieni</l-m>, <l-m>il-kitla</l-m> mhix imtaqqba. U <l-m>t-tielet</l-m>, <l-m>il-kitla</l-m> ġa <l-m>kienet imtaqqba</l-m> meta slifthieli.<span class="pullsemi">”</span>) <l-m>Dan l-aġir</l-m> ta’ Mintoff ma <l-m>kienx mingħajr</l-m> riskju. Donnu li <l-m>l-mitt</l-m> sena anniversarju <l-m>tar-rivoluzzjonijiet</l-m> tal-1848, meta <l-m>l-Papa</l-m> kien tkeċċa <l-m>mill-Quirinale</l-m> u, wara <l-m>ftit xhur</l-m> ta’ eżilu, “tpoġġa” <l-m>fil-Vatikan</l-m>, <l-m>kien qed</l-m> jagħmel tiegħu. <l-m>Il-Punent</l-m> kien reġa’ <l-m>qed jarma</l-m>, <l-m>did-darba</l-m> kontra <l-m>l-Unjoni</l-m> Sovjetika. <l-m>Ftit kilometri</l-m> ’<l-m>l fuq</l-m> minn Malta, <l-m>fl-Italja</l-m>, <l-m>kien hemm</l-m> elezzjoni li fiha <l-m>l-Amerikani</l-m> kienu għamlu <l-m>minn kollox</l-m> biex <l-m>il-Partito</l-m> Communista <l-m>d’Italia</l-m>, <l-m>bis-sewwa</l-m> jew <l-m>bid-dnewwa</l-m>, ma <l-m>jkunx fil-gvern</l-m>. Kulħadd <l-m>midd idu</l-m> għal <l-m>dan il-għan</l-m>. <l-m>It-Taljani</l-m> fl-Amerka ġew organizzati <l-m>biex jibagħtu</l-m> ittri <l-m>lil qrabathom</l-m> iwissuhom <l-m>biex ma</l-m> jagħmlux xi ġennata u jpoġġu ’<l-m>l-komunisti</l-m> fil-gvern. <l-m>Il-Knisja</l-m> qalet <l-m>lit-Taljani</l-m> li <l-m>jkun qed</l-m> jagħmel dnub <l-m>mejjet mhux</l-m> biss <l-m>kull min</l-m> jivvota <l-m>lill-komunisti</l-m>, imma <l-m>wkoll kull</l-m> min ma <l-m>jmurx jivvota</l-m>. Iċċaħħdu <l-m>s-sagramenti</l-m> lil <l-m>min kien</l-m> komunist, jew <l-m>kien jaqra</l-m> jew ibigħ jew jipproduċi gazzetti jew kotba komunisti. Anki <l-m>l-Madonna</l-m> ma żammitx lura, <l-m>xammret il-mant</l-m> u <l-m>dehret fi</l-m> Tre Fontane f’Ruma, f’Gimigliano, Lucca, Ponsacco, Marta, Frascati, Liceta, u Nocera Superiore. <l-m>Tfal żgħar</l-m>, gabillotti kwieti, <l-m>xebbiet tal-affari</l-m> tagħhom — ħadd ma seta’ jfeġġ <l-m>mill-bieb</l-m> ’<l-m>il barra</l-m> mingħajr ma jħabbat wiċċu <l-m>mas-Sultana</l-m> tas-Sema, wiċċha kollu dija, tfakkru <l-m>biex jivvota</l-m> lid-Demokrazija Kristjana. <l-m>Fl-1</l-m> ta’ Mejju <l-m>tas-sena</l-m> ta’ qabel, f’Portella della Ginestra, <l-m>ħdax-il</l-m> bidwi <l-m>nqatel u</l-m> 27 oħra ndarbu <l-m>waqt li</l-m> kienu <l-m>qed jisimgħu</l-m> lil mexxej komunista jindirizza <l-m>l-folla</l-m>. Kienu sparaw fuqhom <l-m>il-grupp</l-m> ta’ Salvatore Giuliani, <l-m>x’aktarx</l-m> fuq ordnijiet <l-m>tal-Mafia</l-m>. <l-m>Is-CIA</l-m>, li <l-m>kienet għadha</l-m> kif twaqqfet, minbarra <l-m>x-xogħol</l-m> kollu ta’ propaganda li <l-m>kienet qiegħda</l-m> tagħmel, <l-m>bil-moħbi</l-m> kienet <l-m>ukoll qiegħda</l-m> tippjana kolp ta’ <l-m>stat bl-għajnuna</l-m> tal-ħafna faxxisti li <l-m>kien għad</l-m> fadal f’<l-m>każ li</l-m> l-elezzjoni ma <l-m>tmurx kif</l-m> xtaqet <l-m>l-Amerka</l-m>. Miljuni ta’ dollari <l-m>għal attivitajiet</l-m> antikomunisti <l-m>fl-Italja</l-m> għaddew <l-m>mill-ECA</l-m>, <l-m>l-aġenzija</l-m> li <l-m>kienet tmexxi</l-m> l-Pjan Marshall.</p>
<p>Għalkemm <l-m>l-inċident</l-m> ta’ <l-m>San Pawl</l-m> il-Baħar <l-m>kien ta</l-m>’ periklu <l-m>għal Mintoff</l-m>, forsi ħallieh <l-m>ikarkar għax</l-m> kien <l-m>ukoll ta</l-m>’ vantaġġ għalih <l-m>għax kebbislu</l-m> l-awra ta’ mexxej <l-m>iktar militanti</l-m>, wieħed li jista’ jintgħoġob <l-m>iktar mil-Laburisti</l-m> iktar żgħażagħ u <l-m>iktar xellugin</l-m>, b’kuntrast <l-m>għal Boffa</l-m>. Turu Colombo — forsi <l-m>l-uniku</l-m> politiku <l-m>ieħor f</l-m>’dak <l-m>iż-żmien</l-m> li <l-m>għal mument</l-m> kellu tikka <l-m>ċans ikun</l-m> ta’ kompetizzjoni għalih — ukoll kellu <l-m>l-fama</l-m> ta’ politiku b’<l-m>ideat radikali</l-m>, imma Mintoff irnexxielu jimmanuvrah <l-m>għal ġol-istess</l-m> rokna ta’ Boffa.</p>
<p>Meta <l-m>l-</l-m><em>Bulettin</em> qalu li Mintoff <l-m>kien ġiegħel</l-m> jistħu kemm <l-m>lil Gonzi</l-m> kif <l-m>ukoll lil</l-m> Boffa <l-m>bl-imġiba</l-m> tiegħu, Mintoff tellagħhom <l-m>il-qorti</l-m>. Boffa kellu <l-m>jixhed li</l-m> fil-fatt veru, <l-m>kien ħassu</l-m> daqsxejn imbarazzat <l-m>bil-biċċa</l-m>.</p>
<p>Għalkemm <l-m>il-Gvern</l-m> ma <l-m>kellux flus</l-m>, xorta <l-m>ried joħloq</l-m> qafas <l-m>għal sistema</l-m> tas-servizzi soċjali. Meta tħabbru <l-m>l-kategoriji</l-m>, <l-m>il-Knisja</l-m> ħarġet <l-m>tgħid li</l-m> dawn kienu esaġerati bħalma <l-m>kienet qalet</l-m> dwar <l-m>it-Taxxa</l-m> tas-Suċċessjoni u <l-m>tad-Donazzjonijiet</l-m>. Colombo, minkejja <l-m>l-fama</l-m> ta’ radikali li kellu, issa donnu kkalkula li ladarba Boffa ma <l-m>riedx inkwiet</l-m> mal-Knisja, <l-m>iktar probabbli</l-m> jxaqleb <l-m>lejn dak</l-m> li <l-m>kien qed</l-m> jgħid <l-m>l-Arċisqof</l-m> allura hu <l-m>stess kien</l-m> ikun jaqbillu jogħġob xi <l-m>ftit lill-Knisja</l-m> biex jibqa’ qrib ta’ Boffa. Colombo għamel <l-m>baġit mingħajr</l-m> proviżjoni <l-m>għas-sistema</l-m> tas-saħħa li <l-m>l-Knisja</l-m> kienet kontriha <l-m>għax kienet</l-m> tgħid li <l-m>għad twassal</l-m> għal <l-m>nuqqas tal-libertà</l-m> ta’ għażla fi kwistjonijiet ta’ etika. Minkejja dan, <l-m>flus għal</l-m> inizjattiva personali tiegħu — il-pensjoni — xorta rnexxielu jsib ftit. Wara <l-m>l-baġit</l-m>, Mintoff għadda <l-m>vot ta</l-m>’ sfiduċja f’Colombo u meta <l-m>dan għadda</l-m>, Colombo ta <l-m>r-riżenja</l-m> tiegħu imma Boffa m’aċċettahiex. <l-m>Mill-inċident</l-m> tar-<em><l-m>Red Flag</l-m></em>, Boffa beda jitbiegħed <l-m>minn Mintoff</l-m>. F’Bormla tlestiet triq u nfetħet <l-m>fl-istess</l-m> ħin <l-m>minn żewġt</l-m> itruf; tarf <l-m>mis-Sinjura</l-m> Boffa, u <l-m>t-tarf</l-m> l-ieħor <l-m>mis-Sinjura</l-m> Mintoff.</p>
<p>Mintoff <l-m>kien iltaqa</l-m>’ ma’ ħafna <l-m>nies fiż-żmien</l-m> li qatta’ <l-m>l-Ingilterra</l-m>, speċjalment <l-m>fil-Fabian</l-m> Society, li <l-m>l-familja</l-m> tal-mara tiegħu <l-m>kienet midħla</l-m> tagħha sew. <l-m>Għall-bqija</l-m> tal-karriera tiegħu <l-m>qatt ma</l-m> tilef opportunità <l-m>biex ifakkar</l-m> kemm <l-m>kien intimu</l-m> ma’ <l-m>dawn il-politiċi</l-m> Laburisti Ingliżi li sa ċertu <l-m>punt kienu</l-m> rawmuh meta <l-m>kien l-Ingilterra</l-m>. Issa, <l-m>minn mindu</l-m> kien ġie lura, sħabu <l-m>l-Ingilterra</l-m> kienu taw tkaxkira <l-m>lil Churchill</l-m> u rebħu <l-m>l-elezzjoni</l-m>. <l-m>Il-ħaddiema</l-m> Ingliżi li ġew lura ħajjin <l-m>mill-gwerra</l-m>, issa li kienu ġġieldu <l-m>għal pajjiżhom</l-m> kienu jippretendu li pajjiżhom veru jkunu jistgħu jsejħulu tagħhom. Bħalma dejjem jiġri <l-m>fl-imperi</l-m>, f’dak <l-m>tal-Gran</l-m> Brittanja <l-m>żgur mhux</l-m> kulħadd <l-m>kien igawdi</l-m> ndaqs <l-m>mill-ġid</l-m> li <l-m>kien jinħataf</l-m> mill-kolonji. <l-m>Fil-qalba</l-m> tal-metropoli, <l-m>l-għaks</l-m> kien jaf <l-m>ikun qalil</l-m> daqs <l-m>fil-kolonji</l-m> mbegħdin <l-m>fit-truf</l-m> tal-Imperu. <l-m>It-trejdjunjonista</l-m> u politiku Laburista Ingliż <l-m>Will Crooks</l-m> kien qal, “Intom titkellmu fuq imperu li fuqu <l-m>x-xemx</l-m> ma tinżel qatt. <l-m>Jien twelidt</l-m> fi sqaq Londra <l-m>fejn ix-xemx</l-m> qatt ma telgħet.<span class="pullsemi">”</span> <l-m>Il-faqar</l-m> ta’ Whitechapel qrib <l-m>l-inħawi</l-m> ta’ <l-m>fejn twieled</l-m> u <l-m>miet Crooks</l-m>, leġġendarju bħala parti <l-m>mill-istorja</l-m> ta’ Jack the <l-m>Ripper fis-seklu</l-m> dsatax, <l-m>kien jeżisti</l-m> proprju <l-m>fl-istess</l-m> żmien meta <l-m>l-Imperu</l-m> kien <l-m>fil-quċċata</l-m> tal-glorja Vittorjana tiegħu. <l-m>Fil-House</l-m> of Commons, <l-m>fil-bidu</l-m> tal-ewwel seduta fuq <l-m>in-naħa</l-m> tal-Gvern, <l-m>il-membri</l-m> tal-Labour Party qamu bilwieqfa u kantaw <em>The <l-m>Red Flag</l-m></em>.</p>
<p><l-m>Fl-Ingilterra</l-m> stess, <l-m>il-gvern</l-m> ġdid ħa f’idejh <l-m>l-industriji</l-m> tal-faħam u <l-m>tal-azzar</l-m>, <l-m>is-sistema</l-m> tal-elettriku, u <l-m>l-ferroviji</l-m>. Waqqaf <l-m>in-National</l-m> Health Service, <l-m>il-monument</l-m> dejjiemi <l-m>tax-xellug</l-m> Ingliż. Imma <l-m>din il-Valhalla</l-m> għal <l-m>dawn l-eroj</l-m> li ġew lura ħajjin <l-m>inbniet billi</l-m> taw daharhom <l-m>lill-bqija</l-m> tal-Imperu — lill-mijiet ta’ eluf ta’ <l-m>nies li</l-m> kienu ġġieldu għalihom. <l-m>Is-servizz</l-m> tas-saħħa, <l-m>it-tobba</l-m> u <l-m>n-nuċċalijiet</l-m> b’xejn, <l-m>id-djar</l-m>, <l-m>l-isptarijiet</l-m> u <l-m>l-iskejjel</l-m> kienu proprju <l-m>l-affarijiet</l-m> li vvutaw għalihom <l-m>il-ħaddiema</l-m> Ingliżi, u <l-m>l-affarijiet</l-m> li ġġieldu għalihom. Imma <l-m>biex joħduhom</l-m> kellhom xi <l-m>ftit jew</l-m> wisq ibellgħuha lilhom nfushom li kienu ġġieldu għalihom waħedhom. <l-m>Biex tagħqad</l-m>, <l-m>dawn is-servizzi </l-m>— speċjalment <l-m>tas-saħħa </l-m>— qatt ma setgħu jaħdmu mingħajr <l-m>il-parteċipazzjoni</l-m> diretta ta’ eluf ta’ infermiera u tobba li ġew <l-m>mill-Commonwealth</l-m>, <l-m>mill-Karibew</l-m> u speċjalment <l-m>mill-Indja</l-m>, u li <l-m>qatt ma</l-m> tħallew jinsew li <l-m>l-Ingilterra</l-m> ma <l-m>kinitx eżattament</l-m> darhom.</p>
<p><l-m>Biex iderru</l-m> ftit, <l-m>l-Ingliżi</l-m> kienu <l-m>qed jorganizzaw</l-m> festival fuq <l-m>in-naħa</l-m> t’<l-m>isfel tax-xmara</l-m>, kważi faċċata <l-m>tal-parlament</l-m>. <l-m>Dan ma</l-m> kienx wirja internazzjonali <l-m>bħal dak</l-m> ta’ <l-m>mitt sena</l-m> qabel f’Hyde Park, jew dak ta’ erbgħin sena <l-m>qabel fi</l-m> Crystal Palace. Dawk kellhom <l-m>l-ismijiet</l-m> ambizzjużi “<l-m>Great Exhibition</l-m> of the <l-m>Works of</l-m> Industry of <l-m>All Nations</l-m>” u “Festival of Empire”<span class="pull">,</span> mentri <l-m>dan kien</l-m> jismu sempliċiment “Festival of Britain”<span class="pull">;</span> nagħmluh bejnietna, noqogħdu <l-m>hawn għall-kwiet</l-m>.</p>
<p><l-m>Waqt li</l-m> l-konkos <l-m>famuż tal-bini</l-m> tal-festival <l-m>kien għadu</l-m> qed jitferra’<span class="pullsemi">,</span> telgħet Londra delegazzjoni żgħira <l-m>minn Malta</l-m> biex tara jekk tirranġax u ġġib <l-m>għal Malta</l-m> fondi <l-m>mill-Pjan</l-m> Marshall. <l-m>Fid-delegazzjoni</l-m> kien hemm <l-m>il-Prim</l-m> Ministru Boffa, <l-m>Edward Ellul</l-m>, u E.C. Tabone <l-m>mill-General</l-m> Workers’ Union. Turu Colombo, għalkemm <l-m>kien il-Ministru</l-m> tal-Finanzi, ma <l-m>kienx inkluż</l-m> f’<l-m>dawn it-taħditiet</l-m>.</p>
<p>Jekk <l-m>id-delegazzjoni</l-m> Laburista — speċjalment Mintoff — kienu ppretendew li ħuthom soċjalisti kienu se jagħtuhom <l-m>iktar widen</l-m> għax kienu Laburisti bħalhom, f’wiċċhom baqa’<span class="pullsemi">.</span> <l-m>L-Ingilterra</l-m> ma <l-m>riditx li</l-m> Malta tgawdi direttament <l-m>mill-flus</l-m> tal-Pjan Marshall imma li tidħol <l-m>taħt l-umbrella</l-m> Ingliża. <l-m>It-Teżor</l-m> kien ġa ta £30 <l-m>miljun u</l-m> ma kellu ebda intenzjoni joħroġ <l-m>iktar flus</l-m>, anki jekk <l-m>din il-figura</l-m> kienet ħafna <l-m>inqas milli</l-m> kien irrakkomandat fi studju li għamlu huma <l-m>stess dwar</l-m> kemm hemm <l-m>bżonn flus</l-m> biex Malta tistejqer ftit. <l-m>L-Ingilterra</l-m> kienet qiegħda <l-m>tgħid li</l-m> Malta ma tikkwalifikax <l-m>għall-Marshall</l-m> Aid minħabba <l-m>l-mod</l-m> ikkumplikat li bih <l-m>kien jaħdem</l-m>. Malta ma kellhiex “counterpart funds”<span class="pull">,</span> ma <l-m>kienx hawn</l-m> biżżejjed attività ekonomika <l-m>biex jinxtraw</l-m> il-prodotti u <l-m>s-servizzi</l-m> li <l-m>l-Amerikani</l-m> kieku jibagħtu bħala assistenza. Wara ħafna taqtigħ <l-m>il-qalb</l-m>, Mintoff u <l-m>Ellul ħejjew</l-m> ittra li <l-m>kienet tgħid</l-m> li jekk <l-m>l-Ingilterra</l-m> ma <l-m>kinitx se</l-m> tagħti <l-m>l-għajnuna</l-m> finanzjarja meħtieġa, kellu <l-m>jkun hemm</l-m> referendum <l-m>biex jiddeċiedu</l-m> jekk Malta <l-m>tridx tkompli</l-m> tkun leali <l-m>lejn l-Ingilterra</l-m> jew jekk <l-m>tridx minflok</l-m> tmur <l-m>mal-Istati</l-m> Uniti <l-m>tal-Amerka</l-m> “jew xi pajjiż <l-m>kbir ieħor</l-m>” u bi <em><l-m>quid pro</l-m> quo</em> <l-m>għall-għajnuna</l-m> finanzjarja, toffri lilha nnifisha bħala bażi militari. Urew <l-m>l-abbozz</l-m> tal-ittra <l-m>lil Creech</l-m> Jones u ħasditu; imma meta talbu <l-m>lil Boffa</l-m> jiffirmaha, <l-m>dan qalilhom</l-m> li <l-m>l-ewwel</l-m> irid jikkonsulta <l-m>mal-Kabinett</l-m>. Niżlu Malta u f’sessjoni twila <l-m>bil-bieb</l-m> magħluq, <l-m>il-membri</l-m> tal-Kabinett qablu li jiffirmawha wara li neħħew <l-m>il-kliem</l-m> “jew xi pajjiż <l-m>kbir ieħor</l-m>”<span class="pull">,</span> bidla li <l-m>skont Mintoff</l-m> kienet waħda żgħira. <l-m>Għal darb</l-m>’oħra, Mintoff intbagħat <l-m>biex iwassal</l-m> il-memorandum — issa ffirmata <l-m>mill-Kabinett</l-m> kollu — imma ma <l-m>kellux jiddiskutiha</l-m> qabel jitla’ Boffa ħdejh. Meta waslu Londra, Mintoff u <l-m>Ellul għaddew</l-m> il-memorandum — li issa kulħadd <l-m>kien qed</l-m> isejjaħlu ultimatum — lil Creech Jones, <l-m>is-Segretarju</l-m> tal-Istat, u wieħed <l-m>minn dawk</l-m> il-membri <l-m>tal-Fabian</l-m> Society li Mintoff <l-m>kien iħobb</l-m> isemmi bħala ħabib. <l-m>Waqt li</l-m> kienu <l-m>qed jgħaddulu</l-m> l-memorandum, ftiehmu li jiltaqgħu <l-m>jumejn wara</l-m> u jerġgħu jiddiskutu <l-m>l-possibbiltà</l-m> ta’ fondi <l-m>mill-Marshall</l-m> Aid. Creech <l-m>Jones qalilhom</l-m> biex ilestu xi figuri ħalli <l-m>jkun jista</l-m>’ jurihom <l-m>lit-Teżor</l-m>. Pirotta <l-m>jgħid li</l-m>, bħala regola ġenerali, <l-m>is-Segretarju</l-m> tal-Istat <l-m>għall-Kolonji</l-m> dejjem kellu <l-m>iktar simpatija</l-m> għall-każ ta’ Malta <l-m>mit-Teżor</l-m>.</p>
<p>Proprjament, Malta ma setgħetx twettaqha <l-m>din it-theddida</l-m> miktuba <l-m>fl-ultimatum</l-m> mingħajr ħafna inkwiet. U li <l-m>l-Istati</l-m> Uniti <l-m>kienet se</l-m> taċċetta li <l-m>taqbad u</l-m> tibda tuża <l-m>lil Malta</l-m> bħala bażi kontra <l-m>r-rieda</l-m> tal-Ingliżi <l-m>kienet improbabbli</l-m> ħafna. Imma <l-m>l-ultimatum</l-m> serva <l-m>biex jikkomunika</l-m> sa <l-m>fejn kien</l-m> lest <l-m>jasal il-Gvern</l-m> Malti, jew <l-m>għall-inqas</l-m> gvern Malti <l-m>taħt Mintoff</l-m>.</p>
<p>Sakemm Mintoff <l-m>kien Londra</l-m>, Boffa <l-m>sar anzjuż</l-m> li Mintoff <l-m>kien se</l-m> jinnegozja mingħajru. <l-m>Hawn bdiet</l-m> sensiela ta’ telegrammi bejnu u <l-m>bejn Mintoff</l-m> fejn Boffa jipprova jieħdu <l-m>bil-kelma</l-m> t-tajba imma Mintoff jirrispondih b’<l-m>ton arroganti</l-m> u rrabjat. Mintoff qallu li <l-m>l-attitudni</l-m> dgħajfa tiegħu ma <l-m>kienet se</l-m> twassal imkien, li riedu jkunu determinati u ma jibżgħu <l-m>minn xejn</l-m> jekk riedu jieħdu xi ħaġa lura. Mintoff, bħalma <l-m>kien se</l-m> jibqa’ jagħmel <l-m>għall-bqija</l-m> tal-karriera tiegħu <l-m>kull darba</l-m> li <l-m>jħoss li</l-m> mhix se tgħaddi tiegħu, <l-m>hedded li</l-m> jirriżenja. <l-m>It-telegrammi</l-m> għandhom <l-m>ton ta</l-m>’ wieħed li <l-m>kien ilu</l-m> jistennieha <l-m>din u</l-m> issa <l-m>kien qed</l-m> japprofitta ruħu <l-m>minn ċirkostanzi</l-m> li bena hu stess. Imma Mintoff, għalkemm trasparenti, kellu raġun. Boffa <l-m>kien qed</l-m> jisma’ <l-m>mill-Gvernatur</l-m> u flimkien <l-m>mal-bqija</l-m> tal-Kabinett, irtira <l-m>l-ultimatum</l-m>. Mintoff irriżenja, ta konferenza stampa u <l-m>qal li</l-m> ġej lura Malta <l-m>biex jeqred</l-m> lil Boffa.</p>
<p>Lura Malta, Mintoff beda jagħmel <l-m>il-meetings</l-m> għal rasu. Turu Colombo ppubblika <l-m>t-telegrammi</l-m> biex juri kif Mintoff <l-m>kien insulta</l-m> lill-Prim Ministru. Sa <l-m>fl-aħħar</l-m> ġew <l-m>għall-vot</l-m> u Mintoff laħaq <l-m>il-Kap</l-m> tal-Malta <l-m>Labour Party</l-m>, u <l-m>fl-istess</l-m> seduta għaddiet mozzjoni <l-m>biex Turu</l-m> Colombo jitkeċċa <l-m>mill-partit</l-m>. Mintoff ippubblika <l-m>l-ktejjeb</l-m> <em>Malta’<l-m>s Struggle</l-m> for Survival</em> li juri <l-m>mhux biss</l-m> it-taqbida ta’ Malta <l-m>biex tibqa</l-m>’ f’wiċċ <l-m>l-ilma</l-m>, imma <l-m>t-taqbida</l-m> tiegħu <l-m>biex jitla</l-m>’ <l-m>fil-quċċata</l-m> tal-ħajja politika Maltija.</p>
<p class="break"><span class="initial"><span class="dropcap drop-Għ">GĦ</span><l-m>all-kuntrarju</l-m></span> ta’ dak li kellu jiġri <l-m>fis-snin</l-m> ta’ wara, <l-m>id-dikotomija</l-m> li <l-m>rrenjat fuq</l-m> ix-xena politika ta’ Malta sa tmiem <l-m>is-sittinijiet</l-m> ma <l-m>kinitx dik</l-m> bejn <l-m>il-Laburisti</l-m> u <l-m>n-Nazzjonalisti</l-m>, imma pjuttost dik <l-m>bejn il-Knisja</l-m> fuq naħa, u <l-m>l-Laburisti</l-m> fuq <l-m>in-naħa</l-m> l-oħra. Ħaddieħor <l-m>kien isib</l-m> post fuq naħa jew oħra, <l-m>skont kif</l-m> jaqbillu. Anki Nerik Mizzi ġieli sab ruħu fuq <l-m>in-naħa</l-m> ta’ Mintoff, u anki Borg <l-m>Olivier ġieli</l-m> kisirha ma’ Gonzi. <l-m>Minn żmien</l-m> għal żmien, <l-m>kull meta</l-m> wasal <l-m>għal xi</l-m> pass kruċjali, Mintoff <l-m>stess ipprova</l-m> jara xi <l-m>jkun irid</l-m> Gonzi <l-m>biex forsi</l-m> jnaqqas xi <l-m>ftit mill-ostilità</l-m> bla <l-m>waqfien tiegħu</l-m>. <l-m>L-aktar</l-m> figura ċentrali <l-m>fix-xena</l-m> politika Maltija <l-m>fis-seklu</l-m> għoxrin, <l-m>l-iktar</l-m> figura polarizzanti <l-m>fis-sens</l-m> litterali li <l-m>kollox kien</l-m> idur magħha <l-m>kienet dik</l-m> tal-Arċisqof Gonzi. Forsi <l-m>jkun hawn</l-m> ħafna li ma <l-m>jaqblux miegħi</l-m> meta <l-m>ngħid hekk</l-m>, imma xi <l-m>ħadd li</l-m> żgur <l-m>kien jaqbel</l-m> miegħi <l-m>kien ikun</l-m> l-Arċisqof Gonzi nnifsu.</p>
<p><l-m>Fil-25</l-m> ta’ Settembru 1950, <l-m>fiż-żmien</l-m> meta <l-m>l-Laburisti</l-m> kienu maqsumin f’żewġ partiti — ta’ Mintoff u ta’ Boffa — Gonzi għamel żjara <l-m>lil Jim</l-m> Griffiths, <l-m>is-Segretarju</l-m> tal-Istat Ingliż. <l-m>Skont il-minuti</l-m> tal-laqgħa, Gonzi, bla skruplu ta’ xejn, <l-m>qabeż mill-ewwel</l-m> fuq <l-m>x’għandu</l-m> jsir <l-m>rigward is-sitwazzjoni</l-m> politika ta’ Malta. <l-m>L-ewwel</l-m> nett, qallu li Mintoff <l-m>kien l-uniku</l-m> politiku b’daqsxejn intelliġenza <l-m>fix-xena</l-m> Maltija. Qallu li Mintoff <l-m>kien qed</l-m> ifissed <l-m>liż-żgħażagħ</l-m> u jimlielhom rashom b’ħafna wegħdiet stravaganti; <l-m>kien saħansitra</l-m> qed juża <l-m>l-pika</l-m> razzista u jgħidilhom li għandhom <l-m>dritt għall-istess</l-m> paga u drittijiet <l-m>bħall-Ingliżi</l-m>. Mintoff <l-m>kien kontra</l-m> l-Ingilterra. Forsi <l-m>mhux eżattament</l-m> komunist imma soċjalist <l-m>tax-xellug</l-m> estrem. <l-m>Kien għadu</l-m> kif tela’ <l-m>l-Italja</l-m> fejn <l-m>żar membru</l-m> parlamentari soċjalista, ħabib personali tiegħu, u forsi mingħandu <l-m>qed jirċievi</l-m> l-istruzzjonijiet. Gonzi assolutament injora <l-m>l-fatt</l-m> li Griffiths, li <l-m>kien qed</l-m> ikellem, <l-m>kien soċjalist</l-m> daqs, jekk <l-m>mhux iktar</l-m> minn, Mintoff. <l-m>Għal darba</l-m> darbtejn, qabadhielu fuq <l-m>il-komuniżmu</l-m> u qallu li <l-m>kien hemm</l-m> membri <l-m>fil-partit</l-m> ta’ Mintoff li kienu jirċievu <l-m>d-</l-m><em>Daily Worker</em>, <l-m>il-gazzetta</l-m> tal-partit komunista <l-m>fl-Ingilterra</l-m>. Għalissa, <l-m>dil-gazzetta</l-m> kienet twaqqafha <l-m>ċ-ċensura</l-m> imma, <l-m>skont Gonzi</l-m>, Mintoff <l-m>kien ġa</l-m> qal li, jekk jitla’<span class="pullsemi">,</span> iħalliha tidħol. <l-m>Dan kien</l-m> żmien meta, <l-m>għal-Laburisti</l-m> Ingliżi, <l-m>il-komunisti</l-m> ma <l-m>kinux daqshekk</l-m> anatema. Għalkemm <l-m>il-Labour</l-m> Party ma kellu <l-m>xejn x</l-m>’jaqsam magħhom, <l-m>il-ħaddiema</l-m> nfushom <l-m>fir-Renju</l-m> Unit, fi stħarriġ wara <l-m>l-ieħor</l-m>, kienu juru li <l-m>fil-gwerra</l-m> l-bierda <l-m>iktar kienu</l-m> “iżommu” <l-m>mal-Unjoni</l-m> Sovjetika milli <l-m>mal-Amerka</l-m>. Membri <l-m>tal-Partit</l-m> Komunista kienu influwenti sew, speċjalment <l-m>fil-unions</l-m>. Gonzi <l-m>ried jagħtih</l-m> x’jifhem li <l-m>l-agħar</l-m> ħaġa li seta’ jiġri <l-m>kien li</l-m> Mintoff u Mizzi jingħaqdu fi <l-m>gvern ta</l-m>’ koalizzjoni. Wara <l-m>l-elezzjoni</l-m>, Gonzi <l-m>kien laqqa</l-m>’ <l-m>l-mexxejja</l-m> tal-partiti kollha ħlief Mintoff u pprova jikkonvinċihom jiffurmaw <l-m>gvern nazzjonali</l-m> biex iżommu <l-m>lil Mintoff </l-m>— u <l-m>l-komuniżmu </l-m>— ’<l-m>il bogħod</l-m> mill-gvern imma Nerik Mizzi ma <l-m>qabilx għax</l-m> ma <l-m>jkunx sew</l-m>. Griffiths u <l-m>l-assistent</l-m> tiegħu li kiteb <l-m>il-minuti</l-m> ħadu <l-m>l-impressjoni</l-m> li dak li <l-m>ried jgħidilhom</l-m> Gonzi <l-m>kien li</l-m> l-aħjar ħaġa <l-m>għal Malta</l-m> kienet koalizzjoni <l-m>bejn Boffa</l-m> u Mizzi. Mizzi veru <l-m>kien daqsxejn</l-m> żmagat u jħobb <l-m>it-Taljani</l-m> wisq imma Gonzi, <l-m>skont Gonzi</l-m> stess, seta’ jżommu f’postu u ma jħallihx isemmi <l-m>t-Taljan</l-m>. Dik <l-m>kienet l-impressjoni</l-m> li ħadu, għalkemm kienu jafu <l-m>wkoll li</l-m> lil xi <l-m>ħadd jilħaqlu</l-m> daqs Gonzi ma <l-m>stajtx taqbad</l-m> u toqgħod fuq li <l-m>qed jgħidlek</l-m>. <l-m>Lanqas hemm</l-m> għalfejn li aħna nieħdu <l-m>l-minuti</l-m> Ingliżi kif inhuma; nistgħu nimmaġinaw <l-m>x’ħassew</l-m> għal <l-m>dal-qassis</l-m> deffies. Imma donnu li dakinhar Gonzi <l-m>ftit ħallielhom</l-m> marġni <l-m>għall-interpretazzjoni</l-m>, u <l-m>ftit kellhom</l-m> raġuni jigdbu <l-m>fil-minuti</l-m> privati tagħhom. Veru — qalilhom Gonzi bi <l-m>ftit tbissima</l-m>, <l-m>skont dawn</l-m> il-minuti — li “ngħixu fi <l-m>żmien demokratiku</l-m>” imma <l-m>mhux aħjar</l-m> jekk <l-m>il-Gvern</l-m> Ingliż, mingħajr ma <l-m>jikser in-normi</l-m> demokratiċi, jagħmel dak kollu li jista’ <l-m>biex iżomm</l-m> lil Mintoff barra <l-m>mill-gvern</l-m>? <l-m>Fl-aħħar</l-m> qalilhom li ma <l-m>setax ma</l-m> jiddispjaċihx li Malta kellha <l-m>l-gvern</l-m> tagħha minħabba <l-m>l-periklu</l-m> ta’ Mintoff u <l-m>l-ideat</l-m> tiegħu. <l-m>Kultant kien</l-m> jgħaddilu <l-m>l-ħsieb</l-m> li forsi <l-m>kien ikun</l-m> aħjar li Malta terġa’ <l-m>tkun iggvernata</l-m> direttament <l-m>mill-Ingliżi</l-m>.</p>
<p><l-m>Din l-ossessjoni</l-m> ta’ Gonzi <l-m>bil-komuniżmu</l-m> kienet tikkonsma <l-m>mhux biss</l-m> lilu, imma <l-m>lill-Knisja</l-m> Kattolika ta’ żmienu. Gonzi forsi <l-m>kien xi</l-m> ftit <l-m>iktar espliċitu</l-m> għax ma <l-m>kien hemm</l-m> xejn li jwaqqfu. <l-m>Bil-fidili</l-m> jagħmlulu <l-m>d-dimostrazzjonijiet</l-m> il-Belt u jġorruh fuq <l-m>l-ispallejn</l-m> u jgħajtu, “Viva Malta Kattoliċissima! Viva <l-m>l-Arċisqof</l-m>! Viva <l-m>l-Kleru</l-m>!” ma <l-m>tantx kellu</l-m> inċentiva jżomm lura. <l-m>Il-Knisja</l-m> Malta ma <l-m>kinitx imdorrija</l-m> jkollha <l-m>min joħodha</l-m> kontriha. <l-m>Mil-lat</l-m> ta’ awtopreservazzjoni biss, Gonzi kellu <l-m>raġun jibża</l-m>’ <l-m>mill-influwenza</l-m> Sovjetika <l-m>għax il-komunisti</l-m>, <l-m>għall-bidu</l-m>, kienu jenfasizzaw <l-m>l-ateiżmu</l-m> tagħhom u <l-m>kien hemm</l-m> perjodi meta <l-m>kien hemm</l-m> persekuzzjoni attiva. <l-m>Fl-1949</l-m> f’Budapest <l-m>kien hemm</l-m> il-proċess-farsa <l-m>tal-Kardinal</l-m> József Mindszenty wara 29 jum ta’ tortura; proċess li <l-m>ġibed ħafna</l-m> attenzjoni internazzjonali.</p>
<p><l-m>Il-Gvern</l-m> Ingliż <l-m>kien ilu</l-m> li tgħallem jaħdem <l-m>mal-Knisja</l-m> f’Malta <l-m>biex it-tnejn</l-m> jaslu <l-m>fejn iridu</l-m>, u <l-m>xejn ma</l-m> kien għadu nbidel. F’ċertu sens, <l-m>fl-Ewropa</l-m>, li <l-m>ssir pajjiż</l-m> ta’ veru <l-m>minn dejjem</l-m> kienet <l-m>tfisser li</l-m> tkun poġġejt <l-m>lill-Knisja</l-m> f’postha. U <l-m>l-Ingilterra</l-m> dan <l-m>kienet tafu</l-m> sew. Malta qabżitu <l-m>l-perjodu</l-m> tan-nazzjonaliżmu romantiku <l-m>tas-seklu</l-m> dsatax, <l-m>il-perjodu</l-m> tar-Risorgimento u <l-m>tal-Kulturkampf</l-m> u <l-m>l-Knisja</l-m> kienet baqgħet fiċ-ċentru <l-m>tal-ħajja</l-m> politika. <l-m>L-Ingliżi</l-m> kellhom <l-m>ir-rwol</l-m> tagħhom jiggarantixxu <l-m>l-istabbiltà</l-m> ta’ <l-m>din id-distopja</l-m> teokratika. Kienu qablu li <l-m>l-Anglikaniżmu</l-m> tagħhom ma jipproselitizzawhx, anzi jżommuh <l-m>fil-privat</l-m>. Jekk xi <l-m>qassis Anglikan</l-m> kien ifettilu jaqsam <l-m>it-triq</l-m> liebes spellizza, arah Gonzi <l-m>jmur jipprotesta</l-m> għand <l-m>il-Gvernatur</l-m>. <l-m>Il-monument</l-m> il-Furjana <l-m>għall-membri</l-m> tal-RAF li mietu <l-m>fil-Gwerra </l-m>— “<l-m>tal-ajkla</l-m>” — baqa’ ma <l-m>tberikx għax</l-m> Gonzi ma <l-m>riedx jieħu</l-m> sehem <l-m>fl-istess</l-m> ċerimonja ma’ saċerdot Anglikan. <l-m>L-Ingliżi</l-m> kienu żammew <l-m>id-drawwa</l-m> minn <l-m>żmien il-Kavallieri</l-m> li <l-m>fl-okkażjoni</l-m> tal-festa <l-m>tal-Kandlora </l-m>— il-festa <l-m>tal-purifikazzjoni</l-m> tal-Madonna — il-Gvernatur, <l-m>bħall-Gran</l-m> Mastri qablu, <l-m>kien jilqa</l-m>’ <l-m>lill-arċiprieti</l-m> u <l-m>l-kappillani</l-m> kollha <l-m>tal-ġżejjer</l-m> u jirċievi mingħandhom xemgħa. <l-m>Il-Gvernatur</l-m> dejjem <l-m>kien jgħid</l-m> kelmtejn, u <l-m>kien jaf</l-m> li <l-m>dan kien</l-m> il-mument <l-m>perfett biex</l-m> jgħaddi messaġġ <l-m>lil dawn</l-m> il-ħoloq <l-m>tant importanti</l-m> fil-katina <l-m>tal-komunikazzjoni</l-m>. <l-m>Iktar ma</l-m> saħnet <l-m>il-qiegħa</l-m>, <l-m>iktar kien</l-m> espliċitu <l-m>l-messaġġ</l-m>. Ġieli <l-m>kien sempliċiment</l-m> li kellhom iħajru <l-m>l-fidili</l-m> lejn <l-m>l-emigrazzjoni</l-m> u ġieli, <l-m>bħal fl-1959</l-m> u <l-m>l-1960</l-m>, <l-m>biex jattakkaw</l-m> lil Mintoff direttament.</p>
<p>Minkejja <l-m>l-biża</l-m>’ ta’ Gonzi, Mintoff ma <l-m>kienx komunist</l-m>. Forsi <l-m>kien ikun</l-m> aħjar <l-m>għal kulħadd</l-m> li kieku <l-m>kien xi</l-m> ftit <l-m>iktar komunist</l-m>, kieku <l-m>kien kapaċi</l-m> jagħti <l-m>lill-partit</l-m> tiegħu <l-m>qafas teoretiku</l-m> daqsxejn <l-m>iktar sod</l-m>. <l-m>L-unika</l-m> ħaġa li fiha verament <l-m>kien jixbah</l-m> lill-Unjoni Sovjetika <l-m>kien l-iStakanoviżmu</l-m>, <l-m>l-idea</l-m> li bi <l-m>sforz erojku</l-m> ta’ ħidma u bżulija <l-m>l-pajjiż</l-m> jista’ jagħmel qabżiet <l-m>kbar ’il</l-m> quddiem. F’<l-m>dan kien</l-m> imexxi <l-m>bl-eżempju;</l-m> il-ġranet <l-m>tax-xogħol</l-m> tiegħu kienu jtawlu sa <l-m>sittax-il</l-m> siegħa. <l-m>Xift doppju</l-m> kuljum. M’<l-m>hemmx insult</l-m> li ma <l-m>qalax f</l-m>’ħajtu — komunist, mażun, faxxist, dittatur, traditur — imma <l-m>ħadd qatt</l-m> ma għajru għażżien. “Komunist” <l-m>kienet tgħajjira</l-m> li kulħadd <l-m>kien jinqeda</l-m> biha. Gonzi, naturalment, Nerik Mizzi kultant, Pawlu Boffa u <l-m>min jaf</l-m> min iżjed, f’xi <l-m>punt jew</l-m> ieħor użaw dak <l-m>l-insult</l-m> kontra Mintoff. Mintoff innifsu ġieli beżża’ <l-m>bil-komuniżmu</l-m> biex <l-m>jgħid li</l-m> l-passi li <l-m>qed jieħu</l-m> kienu <l-m>l-uniku</l-m> mod kif Malta tista’ tiżgura li ma jidħolx <l-m>il-komuniżmu</l-m>. Bħalma <l-m>kien qal</l-m> l-assistent ta’ Jim Griffiths, Gonzi <l-m>kien raġel</l-m> jilħaqlu wisq <l-m>biex tieħdu</l-m> <em>prima facie</em>, imma forsi <l-m>kien sinċerament</l-m> jaħseb li Mintoff <l-m>għad iġib</l-m> xi forma ta’ komuniżmu awtoritarju <l-m>fil-pajjiż</l-m>. <l-m>Herbert Ganado</l-m>, <l-m>il-portavuċi</l-m> ġurnalistiku <l-m>l-iktar</l-m> intimu <l-m>tal-Isqof</l-m>, <l-m>editur tal-</l-m> <em><l-m>Leħen is-Sewwa</l-m></em> <l-m>għal bosta</l-m> snin u ammiratur <l-m>tal-Generalissimo</l-m> Francisco Franco <l-m>daqs Gonzi</l-m> nnifsu, jagħtina <l-m>x’nifhmu</l-m> li hu <l-m>kien jieħu</l-m> bis-serjetà ferm <l-m>fejn seta</l-m>’ <l-m>jwassal it-twemmin</l-m> politiku u <l-m>n-nuqqas</l-m> ta’ <l-m>twemmin reliġjuż</l-m> ta’ Mintoff. <l-m>Waqt li</l-m> flimkien <l-m>mal-familja</l-m> ta’ erbgħa <l-m>kien għadu</l-m> jgħix <l-m>ir-Rabat</l-m>, Ganado u <l-m>l-mara</l-m> tiegħu Alda kellhom <l-m>tifel ieħor</l-m> li semmewh <l-m>ukoll Herbert</l-m>. “Baby Herbert”<span class="pull">,</span> kif jirreferi għalih <l-m>fit-tielet</l-m> volum ta’ <em><l-m>Rajt Malta</l-m> Tinbidel</em>, <l-m>kien il-mimmi</l-m> t’għajnejhom, <l-m>it-tifel</l-m> li kellhom wara <l-m>l-ħames</l-m> snin separazzjoni <l-m>waqt li</l-m> kien internat <l-m>l-Uganda</l-m>. <l-m>Lejn l-aħħar</l-m> ġimgħat <l-m>tal-1948</l-m>, bdew ituh <l-m>il-konvulżjonijiet</l-m> u minkejja li tqiegħed fuq <l-m>id-dripp</l-m>, baqgħu jagħtuh <l-m>għal ħamest</l-m> ijiem sħaħ. <l-m>L-Arċisqof</l-m> Gonzi ġie jagħtih <l-m>il-Griżma</l-m>. Ganado ffissa li <l-m>t-tifel</l-m> kienet <l-m>qed tagħtih</l-m> konvulżjoni <l-m>kull darba</l-m> li xi trakk jitla’ <l-m>t-telgħa</l-m> tas-Saqqajja u jheżżeż <l-m>l-art;</l-m> allura ħaduh <l-m>l-isptar</l-m> minflok. Xorta waħda, <l-m>il-konvulżjonijiet</l-m> komplew. Lura <l-m>d-dar</l-m> jistennew, ma <l-m>damux ma</l-m> ċemplulhom <l-m>mill-isptar</l-m> biex jinfurmawhom li <l-m>t-tifel</l-m>, li kellu <l-m>ftit iktar</l-m> minn <l-m>tliet snin</l-m>, <l-m>kien miet</l-m>. “<l-m>Offrejt ħajtu</l-m> għall-konverżjoni ta’ persuna,<span class="pullsemi">”</span> <l-m>jgħid Ganado</l-m>, li <l-m>qed jikteb</l-m> fis-snin sebgħin. “Għadni ma <l-m>qtajtx qalbi</l-m>. <l-m>Kultant ngħid</l-m> liż-żgħir, ‘Ibni, irsisti <l-m>ftit iktar</l-m>.’”</p>
<p class="break"><span class="initial"><span class="dropcap drop-M">M</span>eta</span> Boffa <l-m>kien irtira</l-m> l-ultimatum, Nerik Mizzi ma <l-m>qabilx miegħu</l-m> għax <l-m>kien jidhirlu</l-m> li la beda <l-m>l-ġlieda</l-m> missu komplieha. Mizzi, wara kollox, <l-m>kien jimpressjona</l-m> ruħu ħafna b’Mintoff meta <l-m>kien jarah</l-m> qed jiġġieled <l-m>mal-Ingliżi</l-m>. Imma xorta waħda <l-m>qal li</l-m> ma <l-m>kienx jaqbel</l-m> mal-ultimatum innifsu, <l-m>għax dan</l-m> kien jagħmel <l-m>lill-Maltin</l-m> jidhru “materjalisti”<span class="pull">,</span> forsi daqsxejn rgħiba <l-m>għall-flus</l-m>. <l-m>Kien iktar</l-m> inkwetat li jaqta’ figura tajba <l-m>l-pajjiż</l-m> milli li kulħadd ikollu <l-m>x’jiekol</l-m>. <l-m>Għal Mizzi</l-m>, <l-m>il-politika</l-m> kienet <l-m>dwar l-unur</l-m>, <l-m>dwar il-kultura</l-m>, <l-m>dwar l-identità</l-m>. Wara kollox, missieru <l-m>kien waqqaf</l-m> il-Partit Anti-Riformista li mbagħad <l-m>sar il-Partit</l-m> Nazzjonalista <l-m>biex jipproteġi</l-m> dak li, <l-m>skont hu</l-m>, <l-m>kienet il-kultura</l-m> Maltija.</p>
<p>Anki jekk Mintoff ma kellu ebda interess <l-m>fil-komuniżmu</l-m> teoretiku, <l-m>żgur li</l-m> bħal ħafna fuq <l-m>ix-xellug</l-m> kien iħaddan <l-m>il-ħsieb</l-m> ewlieni Marksjan li <l-m>l-kultura</l-m> hija mibnija fuq <l-m>l-ekonomija</l-m>, u <l-m>mhux bil-maqlub</l-m>. <l-m>Mill-materja</l-m>, toħroġ <l-m>il-kuxjenza</l-m>. <l-m>Mir-relazzjonijiet</l-m> materjali joħorġu <l-m>r-relazzjonijiet</l-m> soċjali. <l-m>Ir-rivoluzzjoni</l-m>, <l-m>il-bidla</l-m>, <l-m>l-ewwel</l-m> trid <l-m>tkun materjali</l-m>. Fi kliem ieħor: <l-m>l-ewwel</l-m> il-pappa.</p>
<p><l-m>L-idea</l-m> tal-Integration illum tinstema’ kważi xokkanti. <l-m>L-ewwel</l-m> li <l-m>kienet ħarġet</l-m> bl-idea <l-m>kienet Mabel</l-m> Strickland, u forsi minnha <l-m>kont tista</l-m>’ tistennieha xi ħaġa hekk. <l-m>Kien l-editorjal</l-m> fit-<em><l-m>Times of</l-m> Malta</em> <l-m>fl-okkażjoni</l-m> tal-ewwel anniversarju <l-m>mill-għoti</l-m> tal-George <l-m>Cross lil</l-m> Malta:</p>
<blockquote><l-m>Din il-gwerra</l-m> wriet li Malta hija parti <l-m>mill-Gran</l-m> Brittanja <l-m>daqs Portsmouth</l-m> jew Croydon. Malta u <l-m>l-Gran</l-m> Brittanja, magħqudin flimkien f’<l-m>rabtiet riforġati</l-m> bid-demm u <l-m>t-tbatija</l-m> f’<l-m>dan il-ġlied</l-m> tal-gwerra, għandhom b’<l-m>mod ċar</l-m> jibqgħu marbutin b’<l-m>mod li</l-m> ma jinħallx, <l-m>permezz tal-interessi</l-m> politiċi u ekonomiċi li għandhom inkomuni fi <l-m>żmien il-paċi</l-m>. <l-m>L-unika</l-m> soluzzjoni prattika, u tollerabbli, <l-m>għall-problemi</l-m> kostituzzjonali u ekonomiċi ta’ Malta ta’ wara <l-m>l-gwerra</l-m>, allura, <l-m>tkun għaqda</l-m> politika sħiħa <l-m>mal-Gran</l-m> Brittanja, b’ċittadinanza <l-m>tal-ewwel</l-m> klassi <l-m>għall-Maltin</l-m> imwielda Malta, kif igawdu <l-m>l-Maltin</l-m> f’Londra. Malta għandha <l-m>tkun kontea</l-m> tal-Ingilterra, parti integrali <l-m>mir-Renju</l-m> Unit rappreżentat <l-m>fil-Parlament</l-m> f’Westminster, u li tgawdi <l-m>minn gvern</l-m> lokali; <l-m>bil-vantaġġi</l-m> u <l-m>r-responsabbiltajiet</l-m> kollha li <l-m>dan ikun</l-m> jinvolvi. <l-m>Il-portijiet</l-m> u <l-m>l-ajrudromi</l-m> tagħna għandhom jiġu żviluppati <l-m>fl-interessi</l-m> tal-Imperu, li huma <l-m>l-interessi</l-m> ta’ Malta, imma għandu <l-m>jkun hemm</l-m> ugwaljanza sħiħa ta’ <l-m>status politiku</l-m>, u ta’ intrapriża u opportunità <l-m>għal kulħadd</l-m> f’Malta <l-m>bl-istess</l-m> mod ma’ dak li jgawdu <l-m>s-sudditi</l-m> tal-Maestà Tiegħu mwielda <l-m>fir-Renju</l-m> Unit.</blockquote>
<p><l-m>Ftit iktar</l-m> minn sena wara reġa’ bdielha. Ġietha f’moħħa li kieku Malta <l-m>ssir parti</l-m> mill-Gran Brittanja, jidħlu f’Malta <l-m>d-divorzju</l-m> u <l-m>ż-żwieġ</l-m> ċivili, u <l-m>dawn żgur</l-m> ma <l-m>kinux aċċettabbli</l-m> għal pajjiż Kattoliku. U <l-m>mhux lakemm</l-m> tgħid inkunu <l-m>aħjar ekonomikament</l-m>! Ħu <l-m>mid-dockyard</l-m> ta’ Rosyth, pereżempju! Eh, u <l-m>l-flus</l-m> tar-relief jeqirduk <l-m>minn ġewwa</l-m>! Xi <l-m>ħadd donnu</l-m> kien kellimha ’<l-m>l Mabel</l-m>.</p>
<p>Sa <l-m>ftit inqas</l-m> minn għaxar <l-m>snin wara</l-m>, Mintoff <l-m>kien bil-mod</l-m> il-mod reġa’ qajjimha <l-m>din l-idea</l-m>. Għalih, <l-m>kienet issolvi</l-m> ħafna problemi f’daqqa. <l-m>Kienet tagħti</l-m> risposta <l-m>lil dawk</l-m> f’Malta li kienu jgħidu li <l-m>l-Laburisti</l-m> jobogħdu ’<l-m>l-Ingliżi</l-m>. <l-m>Kienet isserraħ</l-m> ras dawk li kienu jivvutaw Labour, li ħafna minnhom kienu jiddependu <l-m>mit-tarzna</l-m>, jew <l-m>mill-port</l-m>, jew <l-m>mis-servizz</l-m>. <l-m>Kienet tpoġġi</l-m> l-Laburisti, speċjalment <l-m>lil Mintoff</l-m>, fiċ-ċentru <l-m>tal-istorbju</l-m> politiku <l-m>għax kienet</l-m> idea awdaċi li kellha <l-m>bżonn ħafna</l-m> analiżi. Wara kollox, <l-m>kien hemm</l-m> min hu kapaċi jimmaġina li Malta setgħet tkampa waħedha, u hekk <l-m>tmur oltre</l-m> d-dipendenza u <l-m>ssir ħaġa</l-m> waħda <l-m>mal-madrepatria</l-m>.</p>
<p>Oħroġ <l-m>il-għaġeb</l-m>, <l-m>din il-proposta</l-m> stramba niżlet tajjeb <l-m>ukoll mal-Ingliżi</l-m> li, <l-m>waqt li</l-m> l-pajjiżi <l-m>l-oħrajn</l-m> kollha riedu jitilqu <l-m>mid-dar</l-m>, Malta <l-m>kienet qed</l-m> tgħidilhom li <l-m>trid tidħol</l-m> iktar ’<l-m>il ġewwa</l-m>. <l-m>L-elezzjoni</l-m> tal-1955 tista’ <l-m>tgħid kienet</l-m> referendum <l-m>dwar l-Integration</l-m>, u <l-m>l-Labour</l-m> rebħu b’maġġoranza kbira. <l-m>Lil kulħadd</l-m> donnha <l-m>kienet togħġob</l-m> din <l-m>il-proposta</l-m> ħlief <l-m>lin-Nazzjonalisti </l-m>— inkella <l-m>x’nazzjonalisti</l-m> jkunu — u, naturalment, <l-m>lill-Knisja</l-m>. Gonzi ma <l-m>kienx kuntent</l-m> bil-proposta <l-m>għar-raġunijiet</l-m> prevedibbli. <l-m>Ir-riskju</l-m> li jidħol <l-m>id-divorzju</l-m>, <l-m>ir-riskju</l-m> li jidħol <l-m>iż-żwieġ</l-m> ċivili. Imma <l-m>l-vera</l-m> raġuni, li <l-m>qatt ma</l-m> kien jesprimiha espliċitament <l-m>kienet li</l-m> l-istatus quo <l-m>kien l-aħjar</l-m> sitwazzjoni <l-m>għall-Knisja</l-m> ta’ Malta. Sakemm <l-m>l-Ingliżi</l-m> jkunu Malta, <l-m>il-Knisja</l-m> jkun <l-m>hawn min</l-m> jipproteġiha. Gonzi jista’ <l-m>jmur jeqred</l-m> għand <l-m>il-Gvernatur</l-m> u jieħu li jrid. Kieku Malta kellha <l-m>ssir parti</l-m> mill-Ingilterra, <l-m>lil Gonzi</l-m> mhux <l-m>l-Ingilterra</l-m> stess <l-m>kienet tbeżżgħu</l-m>, u <l-m>lanqas il-Protestantiżmu</l-m> tagħha. <l-m>Kien ibeżżgħu</l-m> Mintoff. Jekk <l-m>il-liġijiet</l-m> tal-Ingilterra <l-m>rigward l-ugwaljanza</l-m> tar-reliġjon jidħlu <l-m>fis-seħħ</l-m>, u Mintoff <l-m>ikun qed</l-m> imexxi xi forma ta’ <l-m>gvern reġjonali</l-m>, <l-m>min se</l-m> jaqbeż <l-m>għal Gonzi</l-m>? Ikollu joqgħod <l-m>fil-kju</l-m> mar-reliġjonijiet <l-m>l-oħrajn</l-m> kollha.</p>
<p><l-m>L-Ingliżi</l-m> ħolqu speċi ta’ kumitat — “<l-m>Round Table</l-m> Conference” — magħmul <l-m>minn membri</l-m> tal-parlament, preżenti u passati, u <l-m>dawn ġew</l-m> Malta u għamlu ħafna stħarriġ u ġrew u taru ’<l-m>l hawn</l-m> u ’<l-m>l hemm</l-m> ikellmu ’<l-m>n-nies</l-m>. Ġieli kienu jużaw <l-m>il-ħelikopters</l-m> tan-Navy; <l-m>għal bosta</l-m> Maltin <l-m>din kienet</l-m> l-ewwel darba li raw <l-m>il-ħelikopters</l-m>, li ma <l-m>kienx ilhom</l-m> wisq li ġew ivvintati. <l-m>Aneurin “Nye</l-m>” Bevan — politiku leġġendarju <l-m>tax-xellug</l-m> fir-Renju Unit, u <l-m>l-Ministru</l-m> tas-Saħħa <l-m>fiż-żmien</l-m> li twaqqaf <l-m>in-National</l-m> Health Service — ukoll <l-m>kien parti</l-m> minnu <l-m>dal-kumitat</l-m>, imma <l-m>kien ukoll</l-m> entużjast ħafna <l-m>għal dal-pjan</l-m> u xtaq, kif <l-m>ikun hawn</l-m>, jagħti palata <l-m>lil sħabu</l-m> Laburisti. Qabbżitlu li <l-m>l-Maltin</l-m> jagħmlu <l-m>t-tfal</l-m> bħall-fniek, u <l-m>lill-Knisja</l-m> u <l-m>lin-Nazzjonalisti</l-m> tathom rashom. Imma kellu jtiegħem <l-m>ftit ġustizzja</l-m>, divina jew poetika, meta <l-m>mar Għawdex</l-m> u, <l-m>biex jurihom</l-m> kemm hu baħbuħ <l-m>lill-bdiewa</l-m> Għawdxin, <l-m>kiel bajtra</l-m> tax-xewk magħhom. Ma <l-m>kienx jaf</l-m> li <l-m>l-ewwel</l-m> suppost tqaxxarha. Wiċċu telagħlu kollu nfafet. <l-m>Il-kumitat</l-m> li <l-m>kien ġie</l-m> jistħarreġ, ta <l-m>l-opinjoni</l-m> lill-Gvern Ingliż li <l-m>l-Integration</l-m> għandha tipproċedi, u <l-m>ġiet miftiehma</l-m> data meta <l-m>r-rapport</l-m> kellu <l-m>jkun diskuss</l-m> f’Westminster. Mintoff kellu seba’ <l-m>mitt sena</l-m> sakemm jagħmel <l-m>ir-referendum</l-m>, <l-m>mhux biss</l-m> biex ikollhom <l-m>il-figuri</l-m> quddiemhom <l-m>waqt id-dibattitu</l-m> imma <l-m>wkoll għax</l-m> kien ġej <l-m>ir-Randan</l-m> u malli jibda <l-m>r-Randan</l-m>, <l-m>l-elettorat</l-m> ikun assolutament <l-m>taħt is-seħer</l-m> tal-Knisja: kulħadd ġej u <l-m>sejjer għall-eżerċizzi</l-m> spiritwali, <l-m>għall-quddiesa</l-m> kuljum, <l-m>għas-seba</l-m>’ visti. <l-m>Il-qassisin</l-m> jerġa’ jkollhom <l-m>iktar aċċess</l-m> għall-poplu <l-m>minn kull</l-m> żmien <l-m>ieħor fis-sena</l-m>.</p>
<p><l-m>Ir-referendum</l-m> sar, qalb ħafna storbju, u <l-m>r-riżultat</l-m> kien favur. Insomma, speċi. <l-m>Skont kif</l-m> tgħodd <l-m>lil dawk</l-m> li vvutaw kontra u ’<l-m>l dawk</l-m> li ma <l-m>vvutawx jew</l-m> ħassru <l-m>l-vot</l-m>. <l-m>L-Ingilterra</l-m> qatt ma <l-m>qalet x</l-m>’figura <l-m>tkun aċċettabbli</l-m> għalihom. <l-m>Ir-referendum</l-m> kien mekkaniżmu pjuttost <l-m>aljen għalihom</l-m> għax dak <l-m>iż-żmien</l-m> kienu għadhom <l-m>qatt ma</l-m> kellhom wieħed hemm. Ukoll, ma <l-m>ridux iħallu</l-m> referendum jorbothom <l-m>għax inkella</l-m> jiġu fi kliem ħafna <l-m>fin-Nazzjoni</l-m> Uniti li kienu jgħidu li <l-m>l-independenza</l-m> għandha tingħata awtomatikament <l-m>lil kull</l-m> pajjiż li juri <l-m>permezz ta</l-m>’ referendum li hi mixtieqa <l-m>mill-poplu</l-m>.</p>
<p>Meta ġew <l-m>għad-dibattitu</l-m> fil-House of Commons, <l-m>kien hemm</l-m> numru <l-m>kbir ta</l-m>’ deputati li tkellmu <l-m>favur il-proposta</l-m>, “<l-m>għax il-Maltin</l-m> ħaqqhom”<span class="pull">,</span> jew <l-m>għax tiftaħ</l-m> kapitlu <l-m>ġdid u</l-m> interessanti <l-m>għal imperu</l-m> li nkella <l-m>ħadd mhu</l-m> ċert kif seta’ jibqa’ għaddej. Parti integrali <l-m>mill-proposta</l-m> kienet li <l-m>jkun hemm</l-m> tliet membri parlamentari <l-m>minn Malta</l-m> li jkunu <l-m>fil-House</l-m> of Commons. <l-m>L-idea</l-m> kienet li <l-m>l-istatus</l-m> ta’ Malta <l-m>jkun bħal</l-m> dak li hu <l-m>tal-Iskozja</l-m> llum. Malta jkollha ċertu affarijiet riservati għaliha, <l-m>bħal pereżempju</l-m> tkun tista’ tiġbor <l-m>it-taxxa</l-m> u tonfoqha hi stess. Imbagħad, forsi <l-m>biż-żmien</l-m>, <l-m>dawn l-idjosinkraziji</l-m> kellhom jonqsu sakemm <l-m>dawn il-gżejjer</l-m> ikunu indistingwibbli <l-m>minn kull</l-m> reġjun <l-m>ieħor tar-Renju</l-m> Unit. Imma sakemm <l-m>ikun għad</l-m> hemm <l-m>id-differenzi</l-m>, <l-m>il-membri</l-m> parlamentari mibgħutin <l-m>minn Malta</l-m> ikunu <l-m>fis-sitwazzjoni</l-m> paradossali li jkunu jistgħu jivvutaw fuq mozzjonijiet li <l-m>fil-fatt</l-m> ma jaffettwawx <l-m>lill-kostitwenti</l-m> tagħhom. Kwistjoni oħra <l-m>kienet jekk</l-m> kellhomx jieqfu b’Malta jew ikomplu <l-m>wkoll b</l-m>’Ġibiltà. Imbagħad ma jistgħux jieqfu hemm jekk <l-m>il-Gambja</l-m>, <l-m>il-Mauritius</l-m> jew Sierra Leone jridu jidħlu <l-m>għax inkella</l-m> jiġu akkużati li daħħlu <l-m>biss ’l-Ewropej</l-m>. <l-m>Kien hemm</l-m> min qam u qal, B’daqshekk? Indaħħluhom kollha, Ewropej, Afrikani, kollha! <l-m>Kien hemm</l-m> min qagħad kwiet. <l-m>L-aħħar</l-m> kwistjoni, li forsi <l-m>għal kulħadd</l-m> kienet <l-m>l-ikbar</l-m> kwistjoni <l-m>kienet il-Knisja</l-m>. <l-m>Din kienet</l-m> kwistjoni <l-m>miż-żewġ</l-m> lati. Kemm <l-m>għax il-Gvern</l-m> Ingliż <l-m>kien jaf</l-m> li Gonzi <l-m>kien se</l-m> jitlob ħafna konċessjonijiet, fosthom, forsi, xi eċċezzjonijiet <l-m>għad-drittijiet</l-m> ta’ reliġjonijiet oħra <l-m>fil-pajjiż</l-m>, kif <l-m>ukoll għad-dritt</l-m> tad-divorzju u <l-m>ż-żwieġ</l-m> ċivili. Imma <l-m>iktar ma</l-m> jikkonċedulu affarijiet <l-m>lil Gonzi</l-m>, <l-m>iktar se</l-m> jkollhom <l-m>inkwiet mar-reliġjonijiet</l-m> l-oħra, partikolarment <l-m>mill-Knisja</l-m> Anglikana, u ma’ dawk kollha li tikkonċernahom ħafna jekk jiddaħħlu <l-m>nies fir-renju</l-m> b’<l-m>inqas drittijiet</l-m> minn ħaddieħor. Imma ġeneralment, kienu <l-m>favur il-proposta</l-m>. <l-m>Fil-fatt</l-m>, <l-m>tant kien</l-m> hemm <l-m>qbil fuqha</l-m> l-proposta li meta xi <l-m>ħadd qal</l-m> li <l-m>qabel tittieħed</l-m> deċiżjoni kellu <l-m>jkun hemm</l-m> elezzjoni, qalulu “<l-m>x’inhu</l-m> l-iskop li jkollna elezzjoni jekk ebda <l-m>partit mhu</l-m> se <l-m>jkun kontriha</l-m>”<span class="pull">.</span></p>
<p>Dakinhar <l-m>tas-26</l-m> ta’ Marzu 1956, <l-m>mit-3:33pm</l-m>, <l-m>il-Parlament</l-m> ta’ Westminster ikkunsidra li jiftaħ <l-m>il-bibien</l-m> tiegħu <l-m>għal dawk</l-m> il-farkiet ta’ imperu li <l-m>kien fadal</l-m>, u li jippermetti <l-m>fis-siġġijiet</l-m> tiegħu <l-m>lir-rappreżentanti</l-m> ta’ dawk <l-m>il-bċejjeċ</l-m> ta’ <l-m>art antipatki</l-m> li <l-m>ħadd ma</l-m> kien <l-m>tal-fehma</l-m> li jistgħu jiffurmaw ekonomiji vijabbli, iżda li ma jistgħux sempliċiment jitħallew jersqu <l-m>għal ġol-isfera</l-m> ta’ influwenza <l-m>tal-għadu</l-m>. <l-m>Għal seba</l-m>’ sigħat u nofs, <l-m>il-membri</l-m> ta’ dak <l-m>il-parlament</l-m> ikkunsidraw li jbiddlu <l-m>l-għamla</l-m> kostituzzjonali <l-m>tar-Renju</l-m> Unit <l-m>biex jinkorpora</l-m> fih <l-m>lil Malta</l-m>, u forsi ’<l-m>l quddiem</l-m> lil pajjiżi oħrajn bħalha. Imbagħad, <l-m>fil-10:57pm</l-m>, bdew jiddiskutu <l-m>s-suġġett</l-m> li jmiss, <l-m>l-ipproċessar</l-m> tal-aringi żejda f’<l-m>Ross-shire</l-m>.</p>
<p class="break"><span class="initial"><span class="dropcap drop-I">I</span>llum</span>, <l-m>l-idea</l-m> tal-Integration probabbli <l-m>tkexkex anki</l-m> lil dawk <l-m>il-Maltin</l-m> li joħorġu jxejru <l-m>l-bnadar</l-m> fil-carcades meta <l-m>l-Ingliżi</l-m> jgħaddu <l-m>għall-quarterfinals</l-m>. <l-m>Ftit niftakru</l-m> kemm ġejna qrib, kemm <l-m>kien hemm</l-m> entużjażmu għalih <l-m>il-proġett</l-m> fiż-żewġ pajjiżi. Forsi <l-m>r-raġuni</l-m> għala <l-m>l-falliment</l-m> tal-Integration, u miegħu <l-m>l-memorja</l-m> tal-proġett innifsu, <l-m>qatt ma</l-m> daħlu <l-m>ċar u</l-m> tond <l-m>fil-memorja</l-m> kollettiva, hi li <l-m>qatt ma</l-m> kien hemm <l-m>punt formali</l-m> fejn <l-m>il-proġett</l-m> falla. Mintoff <l-m>kien rebaħ</l-m> elezzjoni b’<l-m>mandat ċar</l-m> biex jibda jaħdem <l-m>għall-Integration;</l-m> ir-referendum forsi <l-m>kien inqas</l-m> ċar imma xorta <l-m>kien pożittiv </l-m>— żgur <l-m>kien pożittiv</l-m> biżżejjed <l-m>għall-Ingliżi</l-m>, kif qalu huma <l-m>stess fil-House</l-m> of Commons. <l-m>Ir-rapport</l-m> tar-“<l-m>Round Table</l-m> Conference” <l-m>kien pożittiv</l-m>. Imma <l-m>l-kwistjonijiet</l-m> rigward <l-m>il-Knisja</l-m> qatt ma ġew riżolti, u Mintoff beda jitlef <l-m>il-paċenzja</l-m> u jqabbiżhielhom <l-m>lill-Ingliżi</l-m>. Ukoll, wara <l-m>d-disfatta</l-m> tas-Suez, <l-m>l-Ingliżi</l-m> effettivament kellhom iċedu <l-m>s-supremazija</l-m> militari <l-m>lill-Amerikani</l-m> darba <l-m>għal dejjem</l-m>, u allura li jkollhom <l-m>lil Malta</l-m> fil-pussess tagħhom <l-m>saret ħaġa</l-m> ftit <l-m>inqas kruċjali</l-m>. Forsi <l-m>dawn kollha</l-m> kellhom sehemhom, imma Pirotta jagħti <l-m>raġun lil</l-m> Mintoff li <l-m>l-Integration</l-m> sfaxxat <l-m>għax huma</l-m> qatt ma qablu fuq <l-m>il-prinċipju</l-m> ta’ ekwivalenza, li ħaddiem Malti għandu <l-m>jkun garantit</l-m> l-istess kumdità ta’ ħajja <l-m>daqs wieħed</l-m> Ingliż. Fi kliem ieħor — għalkemm Pirotta <l-m>żgur qatt</l-m> ma juża lingwa daqshekk emottiva — ma ħamlux li nkunu bħalhom. <l-m>Il-punt</l-m> definittiv <l-m>fejn deher</l-m> ċert li <l-m>l-Integration</l-m> żgur ma <l-m>kinitx se</l-m> tgħaddi <l-m>kien meta</l-m> rriżenja <l-m>l-Gvern</l-m> Malti, u <l-m>l-irvellijiet</l-m> tat-28 ta’ <l-m>April 1958</l-m>. <l-m>It-telgħa</l-m> ta’ <l-m>Kordin kienet</l-m> ir-Rubikon li, ladarba qasamha, Mintoff ma <l-m>setax imur</l-m> lura.</p>
<p><l-m>Fl-1963</l-m>, Mintoff reġa’ <l-m>ħares lejn</l-m> il-possibbiltà ta’ integrazzjoni ma’ pajjiż ieħor, <l-m>din id-darba</l-m> mal-Italja. <l-m>Mar iżur</l-m> lil Pietro Nenni — dak <l-m>l-istess</l-m> soċjalist <l-m>Taljan ħabib</l-m> ta’ Mintoff li darba Gonzi <l-m>kien semma</l-m> mas-Segretarju <l-m>tal-Istat </l-m>— imma <l-m>l-proposta</l-m> ma <l-m>marret imkien</l-m>. Gonzi sema’ biha <l-m>din ukoll</l-m>, u inkwetatu, anki jekk hu <l-m>kien kapaċi</l-m> jinnaviga <l-m>l-ibħra</l-m> Taljani <l-m>aħjar minn</l-m> ħafna oħrajn. Unjoni <l-m>mal-Italja</l-m> tkun <l-m>tfisser li</l-m> nsiru ħaġa waħda ma’ repubblika sekulari <l-m>bl-ikbar</l-m> partit komunista <l-m>fil-Punent</l-m>! Gonzi li <l-m>ried kien</l-m> li jibqa’ <l-m>kollox l-istess</l-m>. Indipendenza forsi, xi darba. Imma <l-m>kien jaf</l-m> li xi darba jew naħa jew oħra kienu se jġibu <l-m>l-indipendenza</l-m>. Ma <l-m>kellux xi</l-m> ammirazzjoni kbira <l-m>għal Borg</l-m> Olivier, imma <l-m>għall-inqas</l-m> kien jaf li <l-m>man-Nazzjonalisti</l-m> seta’ jirranġa. <l-m>Waqt li</l-m> Malta <l-m>kien hawn</l-m> soċjetà maqsuma fi tnejn, <l-m>bil-Laburisti</l-m> taħt <l-m>id-dnub</l-m> il-mejjet, Borg <l-m>Olivier kien</l-m> qed jinnegozja <l-m>għall-indipendenza</l-m>. <l-m>L-istess</l-m> kwistjonijiet reġgħu qamu <l-m>dwar il-libertà</l-m> reliġjuża wara <l-m>l-indipendenza</l-m>, suġġett li <l-m>għal darba</l-m> oħra <l-m>kien jinkwieta</l-m> ħafna <l-m>lill-mexxejja</l-m> reliġjużi Anglikani. Borg <l-m>Olivier kien</l-m> jaf li <l-m>dan kien</l-m> punt li ma <l-m>setax iċedi</l-m> fuqu, u meta <l-m>l-Ingliżi</l-m> ppruvaw jaqbżuh u jkellmu ’<l-m>l-Vatikan</l-m>, ħadha bi kbira sew. Mintoff, sadattant, <l-m>kien qed</l-m> imexxi <l-m>s-“Sitt</l-m> Punti” tiegħu, <l-m>pjan għal</l-m> kostituzzjoni sekulari. <l-m>Fl-aħħar</l-m> minuta, <l-m>il-Gvern</l-m> Ingliż <l-m>qabel li</l-m> jagħlaq <l-m>għajn waħda</l-m> dwar <l-m>l-indħil</l-m> tal-Knisja <l-m>fl-elezzjonijiet</l-m> u <l-m>l-Gvern</l-m> Malti <l-m>qabel li</l-m> jagħlaq <l-m>għajn oħra</l-m> dwar <l-m>il-ħażna</l-m> ta’ armi nukleari f’Malta; u <l-m>l-Indipendenza</l-m> setgħet tgħaddi.</p>
<p class="break"><span class="initial"><span class="dropcap drop-P">P</span>irotta</span> jtemm <l-m>ix-xogħol</l-m> tiegħu — xogħol li ħadlu ’<l-m>l fuq</l-m> minn <l-m>tletin sena</l-m>, <l-m>mifrux fuq</l-m> erba’ volumi u <l-m>iktar minn</l-m> tlett elef paġna — billi <l-m>jgħid li</l-m> dan <l-m>l-istat</l-m> independenti li <l-m>kien għadu</l-m> kif <l-m>faqqas issa</l-m> kellu <l-m>bżonn sew</l-m> tal-għaqda <l-m>biex ikun</l-m> jista’ jiffaċċja <l-m>l-isfidi</l-m> tal-ġejjieni:</p>
<blockquote>… imma <l-m>l-idea</l-m> tal-indipendenza, u <l-m>l-kburija</l-m> nazzjonali li nisslet, <l-m>malajr sabu</l-m> espressjoni <l-m>fix-xogħol</l-m> ta’ ġenerazzjoni ġdida ta’ kittieba, poeti, drammaturgi u artisti. <l-m>L-ekonomija</l-m> bil-mod <l-m>il-mod</l-m> marret ’<l-m>il quddiem</l-m>, <l-m>l-emigrazzjoni</l-m> bdiet tbatti, u <l-m>l-idea</l-m> li <l-m>tkun Malti</l-m> ħadet tifsira ġdida <l-m>għal ħafna</l-m> li <l-m>qabel ma</l-m> kinux ħabblu rashom <l-m>dwar x</l-m>’sinifikat seta’ jkollha.</blockquote>
<p>Wieħed <l-m>minn ta</l-m>’ quddiem <l-m>nett li</l-m> ħass <l-m>din il-mewġa</l-m> ta’ identità ġdida <l-m>kien Charles</l-m> Xuereb, li dak <l-m>iż-żmien</l-m> kien għadu <l-m>s-sekondarja</l-m> u flimkien ma’ xi studenti oħrajn beda joħroġ rivista <l-m>bl-Ingliż</l-m> u <l-m>bil-Malti</l-m> jisimha <em>Malteen</em>, immirata <l-m>lejn it-teenagers</l-m>, proprju <l-m>mill-istess</l-m> xahar <l-m>tal-Indipendenza</l-m>. Forsi inevitabbilment, intervjenew <l-m>il-qassisin:</l-m> id-dar ta’ Xuereb ma <l-m>damx ma</l-m> tfaċċat delegazzjoni Ġiżwiti <l-m>biex twissi</l-m> lil missieru li <l-m>dir-rivista</l-m>, <l-m>bil-kontenut</l-m> tagħha fuq <l-m>il-mużika</l-m> pop, <l-m>kienet se</l-m> ġġorr <l-m>lil ibnu</l-m> l-infern.</p>
<p><l-m>Fil-ktieb</l-m> tiegħu <em>Decolonising the Maltese Mind: <l-m>In Search</l-m> of Identity</em>, Xuereb huwa interessat <l-m>fid-dikolonizzazzjoni</l-m> mhux <l-m>fis-sens</l-m> litterali li hu interessat fiha Pirotta — jiġifieri <l-m>l-proċessi</l-m> politiċi u ekonomiċi li wasslu <l-m>biex Malta</l-m> toħroġ <l-m>mill-kolonjaliżmu</l-m> Ingliż u <l-m>ssir stat</l-m> indipendenti — imma <l-m>fis-sens</l-m> ta’ dikolonizzazzjoni kulturali, <l-m>tat-trawwim</l-m> ta’ identità postkolonjali. Xuereb jagħti <l-m>fatt wara</l-m> fatt u statistika wara statistika, <l-m>biex juri</l-m> kemm kienu <l-m>ftit dawk</l-m> li ħaduh <l-m>bis-serjetà</l-m> l-impenn li jerġgħu jimmaġinaw lilhom infushom <l-m>mill-ġdid:</l-m> bħala <l-m>Maltin f</l-m>’Malta Indipendenti. <l-m>Kull pajjiż</l-m> ieħor li f’daqqa waħda sab ruħu f’realtà ġdida <l-m>wkoll kien</l-m> ħass <l-m>il-bżonn</l-m> li tinbena identità ġdida. Ngħidu aħna, Franza wara <l-m>r-rivoluzzjoni</l-m>, jew <l-m>l-Italja</l-m> wara <l-m>l-unifikazzjoni</l-m>. Xuereb isemmi dik <l-m>is-sentenza</l-m> famuża <l-m>mill-memorji</l-m> ta’ Massimo <l-m>D’Azeglio:</l-m> “<l-m>L-Italja</l-m> għamilnieha,<span class="pullsemi">”</span> <l-m>kien kiteb</l-m> D’Azeglio. “Issa jonqosna nagħmlu <l-m>t-Taljani</l-m>.<span class="pullsemi">”</span> <l-m>Il-ktieb</l-m> ta’ Xuereb huwa polemika <l-m>biex juri</l-m> li, għalkemm Malta “kienu għamluha” <l-m>fl-1964 </l-m>— jew <l-m>fl-1974</l-m>, jew <l-m>fl-1979 </l-m>— mhux talli <l-m>l-Maltin</l-m> għadna m’għamilnihomx, talli bilkemm <l-m>ħadd juri</l-m> xi interess li jibdieh <l-m>dal-proġett</l-m>.</p>
<p>Ebda imperu <l-m>fl-istorja</l-m> ma hu <l-m>bħal ieħor</l-m>, imma <l-m>kull wieħed</l-m> ħoloq idea ta’ dawk li <l-m>jassar biex</l-m> jiġġustifika <l-m>l-jasar</l-m> mingħajr ma jġib <l-m>fix-xejn</l-m> l-idea tiegħu nnifsu bħala imperu ċivilizzat. Jekk <l-m>skont id-duttrina</l-m> tal-liġi naturali ma <l-m>tistax taħtaf</l-m> art sempliċiment <l-m>għax in-nies</l-m> tal-post <l-m>mhumiex Insara</l-m>, imma tista’ <l-m>biss jekk</l-m> jiksru <l-m>l-liġi</l-m> naturali, mela ara kif <l-m>malajr jinħolqu</l-m> stejjer u miti u <l-m>twemmin li</l-m> n-nies <l-m>tal-post</l-m> huma kannibali, jew għażżenin, jew joqogħdu għarwenin! <l-m>L-ewwel</l-m> kapitlu ta’ <l-m>dal-ktieb</l-m> jibda b’ġirja <l-m>mal-istorja</l-m> tal-ħakkiema li kellha Malta li mbagħad tiżvolġi f’ġirja <l-m>mal-istorja</l-m> tal-imperi ġenerali. Xi <l-m>daqqiet jaqbeż</l-m> mill-passat <l-m>għall-preżent</l-m> f’daqqa waħda, <l-m>minn paragrafu</l-m> għall-ieħor.</p>
<p>Kif forsi seta’ jistenna <l-m>kull min</l-m> hu familjari <l-m>max-xogħol</l-m> ta’ Xuereb, <l-m>kultant jgħaddilek</l-m> minn rasek li ma <l-m>jafx ikun</l-m> għalkollox <l-m>aħrax mal-proġett</l-m> kolonjali Franċiż. Franza, jgħidilna, endorsjat — flok <l-m>jgħid “iġġustifikat</l-m>” — il-kolonizzazzjoni <l-m>bil-“mission</l-m> civilisatrice”<span class="pull">.</span> <l-m>Din kienet</l-m> tinvolvi <l-m>t-tixrid</l-m> tal-lingwa Franċiża u <l-m>l-fidi</l-m> Kattolika. <l-m>Dil-prattika</l-m>, jgħidilna, <l-m>kienet tinvolvi</l-m> ċerta dixxiplina kerha — “undesirable drills” — u <l-m>din imbuttat</l-m> lil ħafna kolonji <l-m>lejn l-indipendenza</l-m>. Imma forsi ma <l-m>kinitx biss</l-m> għax sabu <l-m>r-rużarju</l-m> tedjanti u <l-m>s-subjonctif</l-m> diffiċli li <l-m>wassal lill-pajjiżi</l-m> Afrikani <l-m>biex ikunu</l-m> jridu jinqatgħu għalkollox <l-m>minn Franza</l-m>. Imbagħad, <l-m>fil-paragrafu</l-m> ta’ wara jfakkarna li <l-m>l-bċejjeċ</l-m> ta’ imperu li fadlilha Franza kollha jibagħtu <l-m>r-rappreżentanti</l-m> għall-Parlament f’Pariġi, u <l-m>n-nies</l-m> tal-post għandhom ċittadinanza Franċiża. Meta tiġi <l-m>l-elezzjoni</l-m>, għandhom <l-m>id-dritt</l-m> huma <l-m>wkoll jagħżlu</l-m> bejn Emmanuel <l-m>Macron u</l-m> Marine Le Pen! Forsi jagħtik <l-m>x’tissuspetta</l-m> li, wara kollox, għandu xi <l-m>ftit simpatija</l-m> mal-“<l-m>mission civilisatrice</l-m>” Franċiża. <l-m>Mhux l-ewwel</l-m> darba li jiddistingwi <l-m>bejn pajjiżi</l-m> li kellhom ċivilizzazzjoni <l-m>qabel ġew</l-m> il-kolonizzaturi — bħalna! — u dawk li ma kellhomx. <l-m>Din fiha</l-m> l-eku ta’ dik <l-m>il-prattika</l-m> li <l-m>kultant kienet</l-m> daqsxejn ta’ sottotest <l-m>fin-negozjati</l-m> ta’ Malta <l-m>mal-Ingliżi</l-m>. Isma’<span class="pullsemi">,</span> lilna ma <l-m>tistax tittrattana</l-m> bħall-Afrikani, jew <l-m>l-Indjani</l-m>, jew <l-m>l-Għarab</l-m>, ta! Aħna Ewropej bħalkom! Ġieli wkoll, għalkemm rari, <l-m>dan intqal</l-m> fil-beraħ. <l-m>Dan id-dikolonjaliżmu</l-m> tat-tifel bilqiegħda quddiem <l-m>nett fil-klassi</l-m>, mimli ansjetà bilkemm kapaċi jżomm milli jqum bilwieqfa, jimbotta <l-m>l-werrej</l-m> fl-arja <l-m>biex jintgħażel</l-m> hu. Malta <l-m>taħt il-Franċiżi</l-m>, jgħidilna Xuereb, kellha <l-m>ċ-ċans</l-m> tinqala’ <l-m>mill-Medjuevu</l-m> f’daqqa waħda, kieku <l-m>l-qassisin</l-m> u <l-m>l-merkanti</l-m> li kienu jiddominaw <l-m>il-ġżira</l-m> ma beżgħux <l-m>mir-repubblikaniżmu</l-m>. Forsi veru li, <em>sub specie aeternitatis</em>, hemm <l-m>baħar jaqsam</l-m> bejn <l-m>l-indifferenza</l-m> u <l-m>d-disprezz</l-m> tal-Ingliżi u <l-m>l-ħerqa</l-m> missjunarja <l-m>tal-Franċiżi</l-m>. Forsi xi <l-m>ħadd li</l-m> lest “iġiegħlek <l-m>tkun ħieles</l-m>” huwa <l-m>aħjar minn</l-m> xi <l-m>ħadd li</l-m> jħallik tagħmel li <l-m>trid u</l-m> tagħżaq <l-m>fl-injoranza</l-m> tiegħek. Imma issa impossibbli nkunu nafu <l-m>x’kien</l-m> jgħaddi mingħalina kieku bqajna taħthom. Forsi konna nilħqu wara <l-m>biss ftit</l-m> snin <l-m>l-istess</l-m> livell li kważi wasalna għalih <l-m>mal-Ingliżi</l-m> bl-Integration, imma ma wasalniex. Forsi Malta <l-m>kienet issir</l-m> Franċiża <l-m>daqs Corsica</l-m>, jew forsi kienu jindunaw li fuq <l-m>il-mappa</l-m> qegħdin fuq <l-m>l-istess</l-m> livell <l-m>tal-Alġerija</l-m>.</p>
<p><l-m>Min-naħa</l-m> l-oħra, <l-m>din l-insistenza</l-m> biex jikkoreġi <l-m>l-memorja</l-m> storika <l-m>tal-perjodu</l-m> Franċiż f’Malta, għalkemm <l-m>kultant jasal</l-m> ikun xi <l-m>ftit wisq</l-m> ġentili magħhom, għandha <l-m>wkoll l-utilità</l-m> tagħha. Tfakkarna li <l-m>l-passat</l-m> kolonjali tagħna <l-m>tant internalizzajnieh</l-m> li jqarraqna <l-m>biss mhux</l-m> fejn jidħlu <l-m>l-Ingliżi</l-m> imma <l-m>dwar il-bqija</l-m> tal-istorja tagħna; jgħawweġ <l-m>id-dawl</l-m> u naraw <l-m>kollox mil-lenti</l-m> tiegħu. <l-m>Il-preġudizzji</l-m> u <l-m>l-pika</l-m> militari <l-m>tal-Ingliżi</l-m> għall-Franċiżi assorbejniehom kollha <l-m>fil-memorja</l-m> kulturali tagħna.</p>
<p><l-m>It-tolleranza</l-m>, jew <l-m>l-indifferenza</l-m>, <l-m>tal-kolonizzaturi</l-m> Ingliżi hija famuża, anki notorja. Sakemm ma ttellifhomx <l-m>mill-għanijiet</l-m> tagħhom, sakemm tħallihom jikkummerċjaw, u jilagħbu <l-m>l-logħob</l-m> militari u jerdgħulek <l-m>ir-riżorsi</l-m> mill-art, iħalluk tagħmel li trid; <l-m>rodd slaleb</l-m> kemm trid, <l-m>ilbes veli</l-m> kemm trid, <l-m>gedwed b</l-m>’kemm-il lingwa trid. Imma <l-m>l-kolonizzazzjoni</l-m> li Xuereb <l-m>qed jgħid</l-m> li għandna niddikolonizzaw minnha hija dik li <l-m>għad fadal</l-m> f’moħħna speċifikament <l-m>mill-Ingliżi</l-m>. <l-m>Il-parti</l-m> l-kbira <l-m>tal-ktieb</l-m> tikkonsisti f’aneddotu wara aneddotu, <l-m>każ wara</l-m> każ, <l-m>kull farka</l-m> evidenza li turi biċ-ċar li “<l-m>il-moħħ</l-m> Malti” għadu kkolonizzat. Naturalment, ma jsibhiex diffiċli jġib għexieren ta’ eżempji. <l-m>In-nuqqas</l-m> ta’ għarfien <l-m>tal-istorja</l-m>. <l-m>In-nuqqas</l-m> ta’ <l-m>rispett lejn</l-m> il-monumenti ta’ <l-m>Maltin prominenti</l-m> bħal <l-m>Mikiel Anton</l-m> Vassalli. <l-m>Ir-rispett</l-m> żejjed <l-m>lejn monumenti</l-m> kolonjali <l-m>bħal dak</l-m> tal-Mausoleum ta’ <l-m>Thomas Maitland</l-m> fil-Barrakka <l-m>t’Isfel</l-m>. <l-m>Il-George</l-m> Cross fuq <l-m>il-bandiera</l-m> Maltija li, <l-m>bir-raġun</l-m>, ilu jkiddu <l-m>lil Xuereb</l-m> għal għexieren ta’ snin. <l-m>Il-Maltin</l-m> li jitkellmu <l-m>bl-Ingliż</l-m> f’Malta. <l-m>Il-Maltin</l-m> li jitkellmu <l-m>bl-Ingliż</l-m> f’Malta u jaħsbu li <l-m>dan jagħtihom</l-m> status soċjali ogħla. <l-m>Il-Maltin</l-m> li ma <l-m>jafux jitkellmu</l-m> bil-Malti u jaħsbu li <l-m>dan jagħtihom</l-m> status soċjali ogħla. <l-m>L-aljenazzjoni</l-m> kolonjali li tiġi <l-m>mill-edukazzjoni</l-m> f’kultura barranija, b’kotba <l-m>tal-iskola</l-m> mimlija ferroviji u <l-m>xmajjar u</l-m> djar <l-m>bis-saqaf</l-m> żurżieqa.</p>
<p><l-m>Il-ktieb</l-m> seta’ jibbenefika <l-m>minn żewġ</l-m> dawriet oħra <l-m>tal-editur</l-m>. Footnotes mimlijin indirizzi ta’ websites <l-m>twal tliet</l-m> linji, <l-m>bit-tracking</l-m> codes ta’ Facebook b’kollox, <l-m>kultant jaqbżu</l-m> minn paġna <l-m>għall-oħra</l-m>. <l-m>Dawn il-footnotes</l-m> jiddominaw <l-m>il-paġna</l-m>, u jagħtu <l-m>l-impressjoni</l-m> ta’ ktieb akkademiku għalkemm ħafna minnhom jagħtu <l-m>għal artikli</l-m> tal-gazzetti. Kultant, ironikament, <l-m>dawn ir-referenzi</l-m> jispiċċaw jagħtu <l-m>l-impressjoni</l-m> li <l-m>d-dikolonizzazzjoni</l-m>, “barra <l-m>minn Malta</l-m>”<span class="pull">,</span> dejjem <l-m>issir ħafna</l-m> aħjar, saħansitra <l-m>fl-Ingilterra</l-m>. <l-m>Il-kxif</l-m> ta’ monument <l-m>għall-ġenerazzjoni</l-m> tal-Windrush, pereżempju, jagħtih ħafna tama. Kultant, imbagħad, footnotes importanti huma neqsin. Forsi stajna ngħaddu mingħajrha dik <l-m>ir-referenza</l-m> li tibgħatna fuq <l-m>il-paġna</l-m> ta’ Wikipedia <l-m>dwar Walter</l-m> Raleigh, imma kif nafu li meta <l-m>n-nies</l-m> indiġeni <l-m>fl-Amerka</l-m> t’<l-m>Isfel kienu</l-m> ġew wiċċ imb wiċċ <l-m>mal-Ewropej</l-m> kienu ħasbu li kienu ġejjin <l-m>mis-smewwiet</l-m>? <l-m>L-eżempji</l-m> li juża Xuereb ħafna drabi huma meħudin <l-m>minn tfulitu</l-m>, jew żgħożitu, għalkemm dejjem jirreferi għalih innifsu <l-m>fit-tielet</l-m> persuna, “<l-m>dan l-awtur</l-m>”<span class="pull">,</span> konvenzjoni <l-m>ftit arkajka</l-m> meta <l-m>tqis il-kuntest</l-m> li ħafna drabi tintuża fih hawnhekk. <l-m>Kultant l-eżempji</l-m> huma speċifiċi ħafna, pereżempju rimarka ta’ kummentatur sportiv <l-m>waqt logħba</l-m> tal-UEFA <l-m>Under 17</l-m> fl-2014.</p>
<p><l-m>L-insistenza</l-m> fuq <l-m>il-bini</l-m> ta’ identità faċli tinstema’ astratta u efimera wisq. Xuereb <l-m>żgur mhux</l-m> nazzjonalist li <l-m>jemmen f</l-m>’xi idea ta’ Malta eterna, oltre <l-m>l-istorja</l-m> u <l-m>l-kultura</l-m> tagħha u <l-m>fil-mumenti</l-m> li jagħtina idea ta’ <l-m>x’jixtieq</l-m> jara minflok <l-m>x’m</l-m>’għandux isir, jiddeskrivi idea progressiva ta’ soċjetà konxja <l-m>mill-istorja</l-m> tagħha. Hawnhekk, però, nistgħu nilmħu kemm hu faċli li jiżloqlok <l-m>minn idek</l-m> dan <l-m>l-argument</l-m>. Allura, <l-m>bilfors irridu</l-m> nkunu reliġjużi <l-m>biex napprezzaw</l-m> il-kultura tagħna? <l-m>Dan żgur</l-m> argument li jagħmluh xovinisti Ewropej. Allura, jekk irridu napprezzaw <l-m>l-istorja</l-m> tagħna, ma <l-m>rridux napprezzaw</l-m> il-perjodu ta’ meta konna <l-m>taħt l-Ingliżi</l-m>? Wara kollox, <l-m>il-kultura</l-m> Ingliża hija parti profonda <l-m>tal-kultura</l-m> tagħna. <l-m>Ftit snin</l-m> ilu, <l-m>iż-żewġ</l-m> kittieba li <l-m>qed insemmi</l-m> f’<l-m>dan l-esej</l-m> kienu involuti f’argument fuq <l-m>it-</l-m><em><l-m>Times of</l-m> Malta</em> <l-m>dwar kemm</l-m> jagħmel <l-m>sens li</l-m> tkompli tħanbaq <l-m>dwar it-tneħħija</l-m> tal-George Cross. Xuereb naturalment <l-m>kien favur</l-m> din <l-m>it-tneħħija</l-m> u <l-m>kien qed</l-m> isostni <l-m>l-importanza</l-m> tas-simboliżmu f’kif naraw lilna nfusna. Pirotta wera li <l-m>ftit kellu</l-m> interess f’<l-m>dan l-impenn</l-m>. Għalih, Malta hija <em>de facto</em> dikolonizzata; wara kollox, qatta’ parti kbira <l-m>minn ħajtu</l-m> jifli <l-m>l-irċevuti</l-m>.</p>
<p>Anki jekk f’xi mumenti <em>Decolonising the Maltese Mind</em> jieħu <l-m>ftit ix-xejra</l-m> ta’ ittra twila <l-m>lit-</l-m><em>Times</em>, Xuereb għandu <l-m>raġun joħodha</l-m> bi kbira. <l-m>Fis-17</l-m> ta’ <l-m>April 2021</l-m>, meta <l-m>miet id-Duka</l-m> ta’ Edinburgh, <l-m>il-funeral</l-m> tiegħu <l-m>deher fuq</l-m> tliet stazzjonijiet <l-m>tat-televixin</l-m> Malti, inkluż dak pubbliku, <l-m>bl-iskuża</l-m> tas-sentejn li <l-m>dan kien</l-m> qatta’ Malta f’Villa Guardamangia. <l-m>L-istess</l-m> jum inzerta <l-m>kien il-mitt</l-m> sena anniversarju <l-m>minn meta</l-m> Manwel Dimech <l-m>miet f</l-m>’kamp <l-m>tal-priġunieri</l-m> tal-gwerra, <l-m>tliet snin</l-m> wara li <l-m>l-priġunieri</l-m> l-oħrajn kollha kienu nħelsu. Dimech ma ssemma mkien, ħlief fuq “<l-m>il-paġna</l-m> tal-Facebook ta’ <l-m>dan l-awtur</l-m>”<span class="pull">.</span> <l-m>Biex tagħqad</l-m>, fuq <l-m>il-BBC</l-m> kienu <l-m>qed jgħidu</l-m> li <l-m>għall-Prinċep</l-m> Philip u <l-m>r-Reġina</l-m> Eliżabetta, dawk <l-m>is-sentejn</l-m> li qattgħu f’Malta kienu qishom f’<l-m>post idilliku</l-m>, u daqsxejn ta’ ħarba <l-m>mill-awsterità</l-m> li <l-m>kienet tirrenja</l-m> fl-Ingilterra ta’ wara <l-m>l-gwerra</l-m>. <l-m>L-awsterità</l-m> li <l-m>kien hawn</l-m> Malta donnhom ma <l-m>ndunawx biha</l-m>, u <l-m>żgur ma</l-m> tawx <l-m>każ li</l-m> f’dak <l-m>l-istess</l-m> żmien delegazzjoni wara <l-m>l-oħra</l-m> kienet qiegħda titla’ <l-m>minn Malta</l-m> biex tipprova tikkonvinċi <l-m>l-Gvern</l-m> Ingliż isib <l-m>mod kif</l-m> Malta <l-m>tkun tista</l-m>’ tgawdi <l-m>mill-Marshall</l-m> Aid.</p>
<p>Issa <l-m>l-Gvern</l-m> ta’ Malta xtara Villa Guardamangia <l-m>għal €5</l-m> miljun <l-m>biex tiġi</l-m> restawrata — bi spiża ta’ €10 <l-m>miljun oħra </l-m>— f’mużew. <l-m>Il-pretest</l-m> għall-ispiża hu li <l-m>l-interess</l-m> fir-Reġina Eliżabetta II u <l-m>r-raġel</l-m> tagħha <l-m>għad jissarraf</l-m> fi <l-m>dħul mit-turiżmu</l-m>. Xuereb jikkonkludi <l-m>l-ktieb</l-m> b’kapitlu <l-m>dwar it-turiżmu</l-m> u kif <l-m>dan jaħdem</l-m> biex jipperpetwa <l-m>ideat kolonjalisti</l-m> għax <l-m>l-inkontru</l-m> turistiku għadu essenzjalment kolonjali, <l-m>fejn it-turist</l-m> jiġi <l-m>biex jara</l-m> t-traċċi <l-m>tal-Imperu</l-m>, <l-m>il-familjarità</l-m> taħt <l-m>xemx tisreġ </l-m>— minkejja li <l-m>t-turiżmu</l-m> mill-Ingilterra, li <l-m>fis-sittinijiet</l-m> kien 80% <l-m>tat-turisti</l-m> kollha, issa <l-m>niżel għal</l-m> xi 25%. <l-m>Jgħid li</l-m> kull attentat jew espressjoni ta’ identità f’Malta <l-m>ssir fl-ambitu</l-m> tal-industrija <l-m>tat-turiżmu</l-m>. Xuereb ilu ħafna <l-m>snin jaħseb</l-m> fuq <l-m>das-suġġett</l-m>. Imma jagħmel <l-m>sens li</l-m> dal-ktieb kitbu f’dak <l-m>il-perjodu</l-m> meta <l-m>s-smewwiet</l-m> kienu magħluqin <l-m>għat-traffiku</l-m> minħabba <l-m>l-pandemija</l-m> tal-Covid 19 u Malta kienet, <l-m>għall-ewwel</l-m> darba <l-m>mill-Indipendenza</l-m> ’<l-m>l hawn</l-m>, assolutament vojta <l-m>mit-turisti;</l-m> opportunità <l-m>għall-introspezzjoni</l-m> li probabbli <l-m>qatt mhi</l-m> se tirrepeti ruħha f’ħajjitna.</p>
<p>Apparti <l-m>t-turist</l-m> ta’ veru, però, hemm <l-m>it-turist</l-m> immaġinarju, <l-m>il-</l-m><em><l-m>grand autre</l-m></em>, <l-m>l-Ieħor</l-m> il-kbir ta’ Lacan, dik <l-m>l-għajn</l-m> li għaliha nirreċtaw <l-m>il-parti</l-m> tagħna, forsi <l-m>l-għajn</l-m> li pereżempju għaliha <l-m>dawn il-kotba</l-m>, ta’ Xuereb u ta’ Pirotta, huma miktubin <l-m>bl-Ingliż</l-m>. U forsi anki <l-m>l-għajn</l-m> li għaliha Mintoff kiteb <em>Malta’<l-m>s Struggle</l-m> for Survival</em>. Probabbli miktubin <l-m>bl-Ingliż</l-m> biex ikollhom xi <l-m>ftit appell</l-m> internazzjonali u jgawdu <l-m>minn suq</l-m> li diġà, anki <l-m>bl-Ingliż</l-m>, huwa żgħir ħafna, aħseb u ara <l-m>bil-Malti</l-m>. <l-m>Sal-ġenerazzjoni</l-m> ta’ wara <l-m>l-gwerra</l-m>, ħafna <l-m>Maltin kienu</l-m> jsejħu ’<l-m>l-barranin</l-m> kollha “Ingliżi”<span class="pull">.</span> Insomma, <l-m>mhux kollha</l-m> eżattament. <l-m>Mhux it-Taljani</l-m> jew <l-m>l-Afrikani</l-m> jew <l-m>l-Indjani</l-m>, imma <l-m>l-Amerikani</l-m>, u dawk <l-m>tal-Ewropa</l-m> ta’ Fuq. Fi kliem ieħor, <l-m>il-bojod</l-m>. <l-m>It-turist</l-m> immaġinarju Ingliż, <l-m>il-qarrej</l-m> immaġinarju Anglofonu, għandu parti ħafna <l-m>ikbar f</l-m>’kif insawru lilna nfusna <l-m>għal għajnejh</l-m> minn <l-m>kull turist</l-m> jew qarrej ta’ veru. <l-m>Dan ifakkarni</l-m> f’dawk <l-m>id-diski</l-m> tan-New Cuorey <l-m>fejn il-vuċi</l-m> tal-qsim <l-m>il-qalb</l-m> ta’ Sammy Bartolo tkanta <l-m>dwar il-bajjiet</l-m> ta’ Malta; u wieħed <l-m>mill-attributi</l-m> l-iktar importanti tagħhom <l-m>dawn il-bajjiet</l-m> huwa <l-m>l-fatt</l-m> li jħobbuhom <l-m>it-turisti</l-m>, li jiġu <l-m>minn barra</l-m> biex jarawhom. <l-m>Dawn jissemmew</l-m> fl-istess <l-m>nifs mas-sema</l-m> kaħlani u <l-m>l-għelieqi</l-m> mħaddrin. <l-m>L-Għadira</l-m>, “turisti <l-m>kbar kull</l-m> sena jżuruha, u <l-m>kull tifħir</l-m> lilha huma jagħtuha”<span class="pull">,</span> <l-m>it-turisti</l-m> huma parti <l-m>mill-“ġmiel</l-m> naturali” li biha hi mżejna. <l-m>Ir-Riviera</l-m> Blu għandha “<l-m>it-turisti</l-m> kull <l-m>fejn tmur</l-m>” <l-m>tant kemm</l-m> hi sabiħa. <l-m>Dawn il-</l-m>“barranin” ma jifilħux ma <l-m>jiġux jarawha</l-m>, minkejja li hi <l-m>l-għira</l-m> tagħhom. <l-m>Dawn id-diski</l-m> li ħarġu <l-m>fl-ewwel</l-m> nofs <l-m>tas-snin</l-m> sebgħin kienu bla dubju parti <l-m>minn dak</l-m> il-moviment konxju minnu nnifsu li <l-m>kien ilu</l-m> ġej <l-m>mill-1964</l-m> li forsi hu indipendenti, imma <l-m>żgur għadu</l-m> mhux ħieles.</p>
<p class="break"><span class="initial"><span class="dropcap drop-F">F</span>tit</span> <l-m>xhur ilu</l-m> mort nara <l-m>lill-artist</l-m> Salim Djaferi li ta performance <l-m>tax-xogħol</l-m> tiegħu <em>Koulounisation</em>. Djaferi jiddeskrivi lilu nnifsu bħala “Alġerin <l-m>mill-Ewropa</l-m> li <l-m>l-Għarbi</l-m> jitkellmu mfarrak”<span class="pull">.</span> Jibda <l-m>l-performance</l-m> billi jgħidilna li staqsa <l-m>lil ommu</l-m> kif tittraduċi “colonisation” <l-m>mill-Franċiż</l-m> għall-Għarbi. Hi twieġbu “koulounisation”<span class="pull">,</span> li tinstema’ kważi <l-m>eżatt l-istess</l-m>, imma <l-m>din ma</l-m> jsibhiex tweġiba sodisfaċenti. Fi kliemu, “jirrifjutaha”<span class="pull">.</span> Għandu <l-m>jkun hemm</l-m> kelma <l-m>bl-Għarbi</l-m>! <l-m>Minn hawn</l-m> jibda vjaġġ li jlaqqgħu ma’ ħafna nies, li jlaqqgħuh ma’ <l-m>iktar nies</l-m> waqt li jivvjaġġa <l-m>bejn l-Alġerija</l-m> u <l-m>l-Belġju</l-m>. <l-m>Il-kliem</l-m> kollu li jagħtuh kollu jkollu xi sfumatura partikolari, u jġorru parti differenti <l-m>tal-istorja</l-m> tal-kolonizzazzjoni. <l-m>L-ewwel</l-m> kelma li jgħidulu hija [isti’ammar] اسلاتعمار li hija derivattiv <l-m>tal-verb</l-m> [’amaar] عمار. <l-m>Skont lil</l-m> min ikellem jieħu interpretazzjoni differenti ta’ <l-m>din il-kelma</l-m>. “<l-m>Pussess mingħajr</l-m> awtorizzazzjoni”<span class="pull">,</span> jgħidlu Adel. “Imla <l-m>biex tissostitwixxi</l-m>”<span class="pull">,</span> “tħassar”<span class="pull">,</span> jgħidlu Khaled, “poġġi <l-m>fl-ordni</l-m>” jgħidlu <l-m>s-Sur</l-m> Lochon. Imbagħad jitgħallem [istidammar] الاستدعمار, terminu maħluq apposta <l-m>għat-traduzzjoni</l-m> ta’ <l-m>Franz Fanon</l-m> fl-Għarbi, <l-m>sabiex jenfasizza</l-m> d-dimensjoni <l-m>tal-qerda</l-m>, <l-m>mill-għerq</l-m> [damar] دمار li <l-m>tfisser “qerda</l-m>”<span class="pull">.</span> <l-m>Waqt li</l-m> qed jirrakkonta <l-m>din l-istorja</l-m>, <l-m>iħoll spaga</l-m> kollha għoqiedi u jipprova jistiraha <l-m>madwar il-kamra</l-m>.</p>
<p><l-m>Fis-sebgħinijiet</l-m> f’Malta <l-m>kien hawn</l-m> attentat ta’ bidla radikali <l-m>tal-lingwaġġ</l-m> li bih niġġieldu <l-m>l-kolonizzazzjoni</l-m>. <l-m>L-arma</l-m> tar-Repubblika, li <l-m>tant tnejku</l-m> biha nies, <l-m>kienet parti</l-m> minn <l-m>dan l-isforz:</l-m> arma li litteralment ċaħdet <l-m>il-lingwaġġ</l-m> tal-kolonjaliżmu u <l-m>d-drittijiet</l-m> fewdali u li <l-m>tant tinsab</l-m> ’<l-m>il bogħod</l-m> mill-gosti puliti <l-m>tal-lum;</l-m> arma li <l-m>l-elementi</l-m> tagħha qishom glossarju ta’ ħontoloġija Mintoffjana. Forsi anki <l-m>d-data</l-m> magħżula <l-m>għal Jum</l-m> ir-Repubblika ma <l-m>kinitx kumbinazzjoni</l-m>. <l-m>It-13</l-m> ta’ Diċembru, <l-m>fl-1974</l-m>, <l-m>kien jaħbat</l-m> il-Ġimgħa. Imma <l-m>dan ma</l-m> kienx sempliċiment logħob <l-m>bis-simboli</l-m>. Warajh <l-m>kien hemm</l-m> ideat politiċi tanġibbli; <l-m>it-titjib</l-m> materjali <l-m>tal-ħajja</l-m> tal-Maltin, <l-m>id-dimilitarizzazzjoni</l-m> u <l-m>n-newtralità </l-m>— l-idea li għaliha Mintoff <l-m>fl-aħħar</l-m> donnu warrab <l-m>il-pragmatiżmu</l-m> li <l-m>kien mexa</l-m> bih ħajtu kollha. <l-m>Dan kollu</l-m> kien parti <l-m>minn lingwaġġ</l-m> xellugi internazzjonali li ntrefa’ u ntesa <l-m>fid-disgħinijiet</l-m> f’dak <l-m>il-mument</l-m> li <l-m>Francis Fukuyama</l-m> sejjaħlu <l-m>t-tmiem</l-m> tal-istorja; fi kliem <l-m>ieħor ir-rebħa</l-m> finali u dejjiema <l-m>tal-Imperu</l-m> Amerikan. F’Malta forsi <l-m>l-istorja</l-m> ntemmet f’<l-m>dan is-sens</l-m> fl-2004 meta bdew deħlin <l-m>il-fondi</l-m> Ewropej u <l-m>l-uniku</l-m> argument politiku li baqa’ <l-m>kien l-ammont</l-m> ta’ korruzzjoni <l-m>involut meta</l-m> dawn <l-m>il-flus</l-m> jitħaddmu f’suq liberalizzat.</p>
<p><l-m>Is-suq</l-m> jibla’ kollox. “Kulma hu magħqud, jinħall <l-m>fix-xejn</l-m>.<span class="pullsemi">”</span> Bħalma Djaferi jirrifjuta li juża <l-m>l-kelma</l-m> kif inhi — il-kelma kif jgħiduha <l-m>l-kolonizzaturi</l-m> stess — għandna noqogħdu attenti <l-m>mhux biss</l-m> mill-kolonizzazzjoni imma <l-m>wkoll mill-industrija</l-m> tad-dikolonizzazzjoni. <l-m>L-istituzzjonijiet</l-m> li darba għamlu <l-m>t-tqandil</l-m> simboliku kollu <l-m>biex inbnew</l-m> l-imperi — il-BBC, <l-m>il-British</l-m> Council, <l-m>il-British</l-m> Museum, <l-m>is-SOAS </l-m>— u <l-m>l-ekwivalenti</l-m> tagħhom f’pajjiżi oħra Ewropej, <l-m>fl-universitajiet</l-m>, <l-m>fil-biennali</l-m>, ma jitgerrxux malli ssemmilhom <l-m>il-kolonizzazzjoni</l-m>. Anzi! Għaldaqstant għandna nkunu ċerti li <l-m>mhux qegħdin</l-m> sempliċiment noffru lilna nfusna bħala parti <l-m>mill-istorja</l-m> ta’ redenzjoni <l-m>tal-kolonizzaturi</l-m>, jew bħala <l-m>mod kif</l-m> dawn <l-m>l-istituzzjonijiet</l-m> jibqgħu relevanti <l-m>waqt li</l-m> l-forza ċentrifuga <l-m>tal-attenzjoni</l-m> tibqa’ tiġbed <l-m>kollox lejhom</l-m>. Dikolonizzazzjoni li tbeżża’ <l-m>lill-kavallerija</l-m> mingħajr ma tisfratta <l-m>ż-żwiemel</l-m>.</p>
<p><l-m>Fl-aħħar</l-m> jiem <l-m>tal-1950</l-m>, Nerik Mizzi <l-m>mar Ħal</l-m> Luqa jistenna <l-m>lill-Prinċipessa</l-m> Margaret li <l-m>kienet ġejja</l-m> Malta <l-m>biex tqatta</l-m>’ xi <l-m>ftit jiem</l-m> ma’ oħtha Eliżabetta. <l-m>Qamet grigalata</l-m> u Margaret iddawret sew. Mizzi baqa’ jistennieha <l-m>bit-tomna</l-m> f’idu u b’rasu mikxufa — għax hekk imorru <l-m>l-affarijiet </l-m>— fix-xita u <l-m>fir-riħ</l-m>, jistenna litteralment <l-m>bint dak</l-m> l-Imperu li <l-m>tant kien</l-m> ħadem kontrih, f’tarf ta’ <l-m>tapit aħmar</l-m> b’taraġ fuq <l-m>ir-roti</l-m> li ma <l-m>jwassal imkien</l-m>. <l-m>Marad mill-ewwel</l-m>. Ħamest ijiem wara, tah attakk <l-m>tal-qalb</l-m> u <l-m>miet <span class="end-dot">.</span></l-m></p>
						</section>
					
				
				
					<section id="endnote" class="body-text">
						<p><l-m>L-erba</l-m>’ volumi ta’ Fortress Colony ta’ Joseph M. Pirotta ħarġu <l-m>għall-ewwel</l-m> darba, rispettivament, <l-m>fl-1987</l-m>, <l-m>fl-1997</l-m>, <l-m>fl-2001</l-m>, u <l-m>fl-2018</l-m>. Fuq <l-m>is-sit</l-m> ta’ <l-m>Campus FM</l-m> hemm disponibbli <l-m>s-serje</l-m> <a href="https://campusfm.um.edu.mt/pages/webcastspages/Autumn_19/kolonjalizmu_mainpage.html">Tmiem <l-m>il-Kolonjaliżmu</l-m> f’Malta</a> li fiha, <l-m>matul għexieren</l-m> ta’ episodji, Pirotta flimkien ma’ Daphne <l-m>Cassar u</l-m>, <l-m>iktar tard</l-m> Joe Borg, jiddiskutu <l-m>fid-dettall</l-m> dawn <l-m>l-erba</l-m>’ volumi. <a href="https://www.worldcat.org/title/1395002052">The Black Jacobins: Toussaint <l-m>L’Ouverture</l-m> and the <l-m>San Domingo</l-m> Revolution</a> ta’ C.L.R. <l-m>James huwa</l-m> xogħol klassiku <l-m>dwar ir-rivoluzzjoni</l-m> ta’ Haiti. Henry Frendo <l-m>kien ta</l-m> <a href="https://www.um.edu.mt/library/oar/bitstream/123456789/28358/1/Id-Dikjarazzjoni_Maltija_tad-drittijiet_2002.PDF"><l-m>diskors kommemorattiv</l-m></a> informattiv ħafna f’għeluq <l-m>il-mitejn</l-m> sena <l-m>tad-Dikjarazzjoni</l-m> tad-Drittijiet <l-m>tal-Abitanti</l-m> tal-Gżejjer <l-m>Maltin u</l-m> Għawdxin. Godfrey Baldacchino kiteb <l-m>dwar l-industrija</l-m> tal-qoton f’<a href="https://www.um.edu.mt/library/oar/bitstream/123456789/12208/1/Baldacchino%20-%20The%20Industrialization%20of%20Malta.pdf">The Industrialization of Malta: a Historical Analysis of the Formation, <l-m>Control and</l-m> Response of Labour</a>, ippubblikat <l-m>fil-ġurnal</l-m> ta’ The New Economics Society <l-m>fl-1988</l-m>. <l-m>Dwar id-</l-m>“dehriet <l-m>tal-Madonna</l-m>” <l-m>fl-Italja</l-m> waqt <l-m>l-elezzjoni</l-m> tal-1948 <l-m>qrajt “The</l-m> Virgin Mary <l-m>and Cold</l-m> War Politics: Pope, Church, <l-m>and Devotees</l-m> in the <l-m>Context of</l-m> Postwar Italy” ta’ <l-m>Robert A</l-m>. Ventresca f’<a href="https://www.worldcat.org/title/1191163061"><l-m>Cold War</l-m> Mary: Ideologies, Politics, <l-m>and Marian</l-m> Devotional Culture</a>, <l-m>editjat minn</l-m> Peter <l-m>Jan Magry</l-m> u ppublikat <l-m>minn Leuven</l-m> University <l-m>Press 2020</l-m>. <l-m>Ir-rapport</l-m> tar-Round Table Conference ġie <l-m>diskuss fil-House</l-m> of <l-m>Commons fis-</l-m> <a href="https://hansard.parliament.uk/commons/1956-03-26/debates/0d4acd17-94cb-4000-88a0-e9a38286879b/Malta(RoundTableConference)">26 ta’ Marzu 1956</a>. Irreferejt <l-m>ukoll għal</l-m> <a href="https://sas-space.sas.ac.uk/5997/1/vB11_Malta.pdf">British Documents <l-m>at the</l-m> End of Empire, <l-m>Series B</l-m> Volume 11: Malta</a>, ta’ <l-m>Simon C</l-m>. Smith, editur, ippubblikat <l-m>mill-Institute</l-m> of Commonwealth Studies, University of <l-m>London 2006</l-m>. <l-m>L-istorja</l-m> ta’ <l-m>Bevan u</l-m> l-bajtra <l-m>tax-xewk</l-m> qrajtha f’<a href="https://www.worldcat.org/title/84597291?oclcNum=84597291"><l-m>It-28</l-m> taʼ <l-m>April 1958:</l-m> il-Ħobż u <l-m>l-Ħelsien;</l-m> Kronaka u Analiżi</a> ta’ <l-m>Alfred Sant</l-m>, <l-m>SKS 1988</l-m>. <l-m>Dwar il-kultura</l-m> politika <l-m>fl-Ingilterra</l-m> ta’ <l-m>dan il-perjodu</l-m>, irreferejt għal, <l-m>fost l-oħrajn</l-m>, <l-m>il-kotba</l-m> ta’ <l-m>Owen Hatherley</l-m>, <a href="https://www.worldcat.org/title/946461154">The Ministry of Nostalgia</a> (Verso <l-m>Books 2017)</l-m> u <a href="https://www.worldcat.org/title/1198095002"><l-m>Red Metropolis:</l-m> Socialism <l-m>and the</l-m> Government of London</a> (Repeater 2020). <l-m>L-ikla</l-m> tal-1 ta’ Mejju <l-m>fl-1948</l-m> saret <l-m>il-Veċċja</l-m> skont Pirotta f’intervista ma’ Claire Xuereb Grech <l-m>fil-ktieb</l-m> tagħha <a href="https://www.worldcat.org/title/910913497?oclcNum=910913497"><l-m>L-Elf</l-m> Lewn ta’ Mintoff</a>, jew <l-m>fil-Jubilee</l-m> Hotel <l-m>skont Herbert</l-m> Ganado f’<l-m>Rajt Malta</l-m> Tinbidel vol. III, jew “<l-m>għand Mosè</l-m>” <l-m>skont Mintoff</l-m> innifsu <a href="https://www.youtube.com/watch?v=INtuz92j34k"><l-m>waqt meeting</l-m></a>. <a href="https://www.worldcat.org/search?q=rajt+malta+tinbidel"><l-m>Rajt Malta</l-m> Tinbidel</a> ta’ <l-m>Herbert Ganado</l-m> ġie ppubblikat f’erba’ volumi <l-m>minn Klabb</l-m> Kotba <l-m>Maltin fl-1977</l-m>. <l-m>It-tielet</l-m> u <l-m>r-raba</l-m>’ volumi jkopru <l-m>s-snin</l-m> trattati f’<l-m>dan l-esej</l-m>. <l-m>Dawn il-kotba</l-m>, moqrija <l-m>minn Manuel</l-m> Cauchi, huma disponibbli fuq <a href="https://www.youtube.com/watch?v=JBuCbj3Pe20&amp;list=PLgjmk8eAUYYrX2exPK8AZ9U4xVwviIakX">YouTube</a> u <a href="https://open.spotify.com/show/0bEtkOnq8d2sKxPSZTbQzi">Spotify</a>. <l-m>Din <a</l-m> href="https://aoc.media/critique/2023/05/15/la-puissance-du-langage-sur-koulounisation-de-salim-djaferi/"><l-m>ir-riċensjoni</l-m></a> fuq AOC tagħti <l-m>iktar informazzjoni</l-m> dwar Koulounisation ta’ Salim Djaferi. <l-m>Il-counterpart</l-m> funds <l-m>tal-Pjan</l-m> Marshall <l-m>fil-Ġermanja</l-m> għadhom <l-m>sal-lum</l-m> <a href="https://www.kfw.de/stories/kfw/stories/society/social-cohesion/marshallplan/">jiffinanzjaw familji u ditti żgħar</a> <l-m>fil-Ġermanja</l-m>. <l-m>Il-perverżjoni</l-m> ipotetika <l-m>tas-sistema</l-m> parlamentari Brittanika li <l-m>tant kienu</l-m> beżgħu minnha <l-m>fil-House</l-m> of <l-m>Commons fl-1956</l-m>, <l-m>saret realtà</l-m> fl-1999 meta twaqqaf <l-m>il-parlament</l-m> Skoċċiż b’ċeru poteri devoluti <l-m>minn Westminster</l-m>. <l-m>Din ġiet</l-m> magħrufa bħala <l-m>l-Kwistjoni</l-m> tal-West <l-m>Lothian minħabba</l-m> mistoqsija li <l-m>kien għamel</l-m> lill-Kamra <l-m>fl-1977</l-m> Tam Dalyell, <l-m>il-membru</l-m> parlamentari <l-m>għall-kostitwenza</l-m> Skoċċiża ta’ <l-m>West Lothian</l-m>. <l-m>Dalyell kien</l-m> qed jitkellem kontra <l-m>d-divoluzzjoni</l-m> ta’ poteri <l-m>għall-Iskozja</l-m> u Wales, kwistjoni li <l-m>damet tkarkar</l-m> fil-parlament Ingliż. Xi <l-m>xhur wara</l-m>, <l-m>fis-6</l-m> ta’ Lulju 1978, meta <l-m>l-Abbozz</l-m> ta’ Liġi <l-m>tal-Iskozja</l-m> kien <l-m>qed jerġa</l-m>’ jiġi diskuss, <l-m>il-kwistjoni</l-m> reġgħet tqajmet. <l-m>Waqt id-dibattitu</l-m> kien hemm protesta kontra <l-m>l-preżenza</l-m> tat-truppi Brittaniċi <l-m>fl-Irlanda</l-m> ta’ Fuq <l-m>fejn grupp</l-m> ta’ dimostranti <l-m>fil-gallarija </l-m><a href="https://cdnc.ucr.edu/cgi-bin/cdnc?a=d&amp;d=DS19780707.2.23&amp;e=-------en--20--1--txt-txIN--------1">tefgħu <l-m>demel taż-żwiemel</l-m></a> fuq <l-m>il-membri</l-m> tal-Kamra. Waħda <l-m>miż-żewġ</l-m> dimostranti arrestati <l-m>għal dan</l-m> l-att <l-m>kienet Yana</l-m> Mintoff, <l-m>bint il-Prim</l-m> Ministru ta’ Malta ta’ dak <l-m>iż-żmien</l-m>. <l-m>It-titlu</l-m> ta’ <l-m>dan l-esej</l-m>, “Kontra Tagħna Għaliex Magħna”<span class="pull">,</span> huwa <l-m>meħud minn</l-m> Ġensna (1979), kliem ta’ Ray Mahoney, li <l-m>miet ftit</l-m> xhur ilu.</p>
					</section>
				
			</section>
			<section id="grid-max-panel-left-bottom">
				
				<aside id="publication-history">
					<p><l-m>Dan ix-xogħol</l-m> ġie ppubblikat <l-m>għall-ewwel</l-m> darba <l-m>fid-19</l-m> ta’ Ottubru 2023, f’<l-m>dan il-ġurnal</l-m>.</p>
				</aside>
			</section>
			<section id="grid-max-panel-right-bottom">
				
				
				
				
					<aside id="letters-solicit">
						<p>Iktbilna dwar dan ix-xogħol fuq <l-m>l-indirizz</l-m> <a href="mailto:ittri@aphroconfuso.mt?subject=Kontra Tagħna Għaliex Magħna ta’ Joe Gatt" class="outline">ittri@aphroconfuso.mt</a>. Jekk jogħġbok inkludi ismek u fejn toqgħod. Kontribuzzjonijiet anonimi ma jiġux ikkunsidrati.</p>
					</aside>
				
			</section>
		</div>
		
	</article>
	<aside class="promos-container" data-track-content data-content-name="Promos tal-qiegħ" data-content-piece="Kontra Tagħna Għaliex Magħna">
		
		
		
		<ul class="promo-list">
	
	
		

<li >
	<a class="promo ottubru-2023 promo-esej story-22" href="/davinia-hamilton-żerriegħa/" onclick="_paq.push(['trackEvent', 'Promo', 'minn: Kontra Tagħna Għaliex Magħna', 'għal: Żerriegħa', 1]);">
		<header>
	<ul>
	
		<li class="header-label">Ottubru 2023</li>
	
	
	</ul>
	
		<h1>
			Żerriegħa
			
		</h1>
	
	
<h2>
	
	
		
		
			
				
					<span class="author">Davinia Hamilton</span>
</h2>

	
</header>

		<div class="body-text">
			
				<p>Meta nsib ruħi f’konverżazzjonijiet <l-m>dwar il-kolonjaliżmu</l-m> ma’ sħabi f’Londra, inħoss li <l-m>aħjar ma</l-m> ngħid <l-m>xejn dwar</l-m> Malta — uħud minnhom ġejjin <l-m>minn pajjiżi</l-m> li sofrew vjolenza ħafna <l-m>iktar inekwivoka</l-m> f’isem <l-m>l-Imperu</l-m>. Wara kollox, <l-m>filwaqt li</l-m> Malta <l-m>batiet taħt</l-m> l-Ingliżi, m’għaddejniex <l-m>mill-vjolenza</l-m> mdemmija u ġenoċidju li raw postijiet oħrajn: <l-m>il-kampijiet</l-m> ta’ konċentrament <l-m>fl-Afrika</l-m> t’Isfel, <l-m>fejn ikkalzraw</l-m> il-Boer; <l-m>il-Massakru</l-m> tal-Amristar <l-m>fil-Punjab;</l-m> it-tortura sistemika u <l-m>l-istupru</l-m> tan-nies Kikuyu <l-m>fil-Kenya</l-m>. Li esperjenzajna aħna <l-m>l-Maltin</l-m>, Rob <l-m>Nixon isejħilha</l-m> “vjolenza <l-m>bil-mod</l-m>”<span class="pull">.</span> Meta naħsbu <l-m>fil-vjolenza</l-m>, nimmaġinaw affarijiet spettakolari u splussivi. “Vjolenza <l-m>bil-mod</l-m>”<span class="pull">,</span> <l-m>għal Nixon</l-m>, hi “vjolenza li tiġri <l-m>bil-lajma</l-m> u <l-m>mhux fid-dieher</l-m>, vjolenza ta’ qerda mġebbda li hi mxerrda <l-m>tul iż-żmien</l-m> u <l-m>l-ispazju</l-m>, vjolenza ta’ attrizzjoni li tipikament <l-m>lanqas titqies</l-m> bħala vjolenza.<span class="pullsemi">”</span> <l-m>Din hi</l-m> tip ta’ vjolenza li titnikker <l-m>għal snin</l-m> twal, <l-m>kultant anki</l-m> ġenerazzjonijiet. Iċċaħħad ’<l-m>in-nies</l-m> mid-drittijiet ċivili, toħdilhom <l-m>is-sjieda</l-m> ta’ arthom, ma titmagħhomx sew, tittraskura saħħithom, u <l-m>twassal għall-mewt</l-m> bikrija tagħhom.</p>
			
		</div>
		
	</a>
</li>

	
		

<li >
	<a class="promo settembru-2023 promo-esej story-20 is-episode" href="/omar-nshea-bur-mgħeż-1-ftit-qabel-dfint-l-ommi-mort-infittex-qabar/" onclick="_paq.push(['trackEvent', 'Promo', 'minn: Kontra Tagħna Għaliex Magħna', 'għal: Bur Mgħeż #1', 2]);">
		<header>
	<ul>
	
		<li class="header-label">Settembru 2023</li>
	
	
	</ul>
	
		<h1>
			Bur Mgħeż
			
				<span class="episode-number">#1</span>
			
		</h1>
	
	
<h2>
	
	
		
		
			
				
					<span class="author">Omar <l-m>N’Shea</l-m></span>
</h2>

	
		<h3 >
			
			Ftit <l-m>qabel dfint</l-m> ’<l-m>l ommi</l-m>, <l-m>mort infittex</l-m> qabar
		</h3>
	
</header>

		<div class="body-text">
			
				<p>Dak <l-m>iż-żmien</l-m> kien hemm interess <l-m>kbir f</l-m>’dawn <l-m>il-fdalijiet</l-m>, speċjalment minħabba <l-m>l-fatt</l-m> li f’Malta kienu diġà ġew jaħdmu xjentisti <l-m>tal-Imperu</l-m> f’dagħdigħa sħiħa <l-m>biex jikklassifikaw</l-m> il-partijiet <l-m>tad-dinja</l-m> li kienu qegħdin <l-m>taħt ir-renju</l-m> tal-kuruna Ingliża. <l-m>Din il-</l-m>“klassifikazzjoni” <l-m>kienet ewfemiżmu</l-m> kolonjali <l-m>għas-serq</l-m> ta’ fossili, għadam, u fdalijiet oħra li bihom imlew <l-m>il-vetrini</l-m> u <l-m>l-kxaxen</l-m> tal-mużewijiet u <l-m>l-universitajiet</l-m> Brittaniċi, avvanzaw <l-m>l-istudju</l-m> għall-glorja tagħhom stess, u għadhom <l-m>sal-ġurnata</l-m> mqaddsa <l-m>tal-lum</l-m> meqjusa bħala <l-m>x-xjentisti</l-m> awtorevoli fuq <l-m>id-diskors</l-m> rigward <l-m>il-materjal</l-m> li serqu, li <l-m>kien fil-fatt</l-m> jeskludi informazzjoni li <l-m>kienet diġà</l-m> magħrufa fuq <l-m>il-post</l-m> min-nies <l-m>tal-lokal</l-m>. M’<l-m>hemmx għalfejn</l-m> tmur ’<l-m>il bogħod</l-m>. <l-m>Fl-arkeoloġija</l-m> tan-Neolitiku Malti, arkeologi-xjentisti <l-m>bħal Caroline</l-m> Malone għadhom jiddominaw <l-m>il-proġetti</l-m> u <l-m>l-letteratura</l-m> akkademika u teknika, u <l-m>fil-paleontoloġija</l-m> ta’ <l-m>Għar Dalam</l-m>, Tori Herridge <l-m>tan-Natural</l-m> History Museum ta’ Londra ma taħbix <l-m>il-fatt</l-m> li hija <l-m>l-eredi</l-m> intellettwali ta’ Dorothea Bate, li <l-m>kienet fost</l-m> ix-xjentisti Ingliżi li raw f’Malta riżorsa ta’ fossili li biha setgħu javvanzaw <l-m>it-tagħrif</l-m> tax-xjenza f’pajjiżhom u li kellhom <l-m>kuntatt mal-intelliġenzja</l-m> Maltija <l-m>fl-Università</l-m> u <l-m>fil-Mużewijiet</l-m>, speċjalment ma’ <l-m>Zammit u</l-m> Tagliaferro u li bnew kemm felħu fuq data li <l-m>kienet diġà</l-m> nġabret lokalment.</p>
			
		</div>
		
	</a>
</li>

	
		

<li >
	<a class="promo mejju-2023 promo-memoir story-8" href="/romeo-roxman-gatt-qarn/" onclick="_paq.push(['trackEvent', 'Promo', 'minn: Kontra Tagħna Għaliex Magħna', 'għal: Qarn', 3]);">
		<header>
	<ul>
	
		<li class="header-label">Mejju 2023</li>
	
	
	</ul>
	
		<h1>
			Qarn
			
		</h1>
	
	
<h2>
	
	
		
		
			
				
					<span class="author">Romeo <l-m>Roxman Gatt</l-m></span>
</h2>

	
</header>

		<div class="body-text">
			
				<p>Idi <l-m>fil-but</l-m>, insaffar u nixxuttja <l-m>l-ġebel </l-m>— dawn kienu xi azzjonijiet oħra li <l-m>kont ninnota</l-m> li ma <l-m>tantx kienu</l-m> jinżlu sew meta “tifla” iġġib ruħha b’<l-m>dal-mod</l-m>. Jien, <l-m>għall-kuntrarju</l-m>, <l-m>kbirt nagħmilhom</l-m>. <l-m>Kont insaffar</l-m> qabel <l-m>bdejt nitkellem;</l-m> it-tort <l-m>mhux tiegħi</l-m>, <l-m>żgur li</l-m> le, iżda ta’ missieri. Allura ma <l-m>fhimtx kif</l-m> darba qisu <l-m>gerger għax</l-m> kont <l-m>qed insaffar</l-m>. La tifla u <l-m>lanqas tifel</l-m> mid-dehra ma <l-m>kont ikkundizzjonat</l-m>, għasfur <l-m>l-ewwel</l-m> u <l-m>qabel kollox</l-m>.</p>
			
		</div>
		
	</a>
</li>

	
</ul>

	</aside>
	<script>
		audioUrls = { "songs": [] };
		author = "Joe Gatt" || null;
		collections = "" || null;
		monthYear = "ottubru-2023" || null;
		podcastUrl = null;
		reportingTitle = "Kontra Tagħna Għaliex Magħna" || null;
		sequenceEpisodeNumber = null;
		sequenceEpisodeTitle = null;
		storyId = "25" || null;
		storyType = "Esej" || null;
		pageTitle = "Kontra Tagħna Għaliex Magħna" || null;
		translator = null;
		wordcount = 9041 || null;
	</script>
	

			</main>
		</div>
		<div id="bottom-wrapper">
			<img id="deco" role="none" src="/img/deco-100.svg" alt="Dekorazzjoni art-nouveau" />
			
				<div id="newsletter-container-bottom" class="newsletter-container">
					<section id="form" data-track-content data-content-name="Homepage" data-content-piece="formola">
						<iframe src="https://newsletter.aphroconfuso.mt/subscription/form" scrolling="no" title="Abbona fin-newsletter"></iframe>
					</section>
				</div>
			
			<footer data-track-content data-content-name="Footer" data-content-piece="joe-gatt-kontra-tagħna-għaliex-magħna">
	<nav class="footer-content">
		<menu id="housekeeping">
			<li class="header">Dwarna</li>
			<li><a href="/kolofon/">Kolofon</a></li>
			<li><a href="/proċess-editorjali/">Proċess</a></li>
			<li><a href="/gwida-tal-istil/">Gwida tal-istil</a></li>
			<li><a href="/cookies/">Cookies</a></li>
			<li><a href="/privatezza/">Privatezza</a></li>
			<li><a href="/aċċessibbiltà/">Aċċessibbiltà</a></li>
			<li><a href="/podcast/">Podcast</a></li>
			<li><a href="/newsletter/">Newsletter</a></li>
			<li class="hide-tablet"><a href="/drittijiet/">Drittijiet</a></li>
		</menu>
		<menu id="media">
			<li class="header">Midja</li>
			<li><a href="/ar/" class="arabic">العربية</a></li>
			<li><a href="/ca/">Català</a></li>
			<li><a href="/de/">Deutsch</a></li>
			<li><a href="/en/">English</a></li>
			<li><a href="/es/">Español</a></li>
			<li><a href="/fr/">Français</a></li>
			<li><a href="/it/">Italiano</a></li>
			<li><a href="/nl/">Nederlands</a></li>
			<li class="hide-tablet"><a href="/ro/">Română</a></li>
		</menu>
		<menu id="socials">
			<li class="header">Segwina</li>
			<li><a href="https://facebook.com/aphroconfuso">Facebook</a></li>
			<li><a href="https://instagram.com/aphroconfuso">Instagram</a></li>
			<li><a href="https://twitter.com/aphroconfuso">Twitter</a></li>
			<li><a href="https://mastodon.world/@aphroconfuso" rel="me">Mastodon</a></li>
			<li><a href="https://youtube.com/@aphroconfuso">Youtube</a></li>
			<li><a href="https://open.spotify.com/user/31rly4s75gfxs6li6bcxc5bqlgza">Spotify</a></li>
		</menu>
		<menu id="podcast">
			<li class="header">Podcast</li>
			<li><a href="https://podcasts.apple.com/us/podcast/aphroconfuso/id1686567243">Apple</a></li>
			<li><a href="https://www.audible.co.uk/pd/Aphroconfuso-Podcast/B0C3WHLZRB">Audible</a></li>
			<li><a href="https://podcasts.google.com/feed/aHR0cHM6Ly9mZWVkcy5hY2FzdC5jb20vcHVibGljL3Nob3dzL2FwaHJvY29uZnVzbw">Google</a></li>
			<li><a href="https://pca.st/podcast/af8c44c0-c823-013b-f432-0acc26574db2">Pocket Casts</a></li>
			<li><a href="https://feeds.acast.com/public/shows/aphroconfuso">RSS feed</a></li>
			<li><a href="https://open.spotify.com/show/75Lt3UMvC1jE15SGrNFMww">Spotify</a></li>
		</menu>
		<div id="logotype-container">
			<a href="/"><img src="/img/logotype.svg" class="logotype" alt="logo: Aphroconfuso" /></a>
		</div>
		<div id="email"><a href="mailto:l-edituri@aphroconfuso.mt" class="email">l-edituri@aphroconfuso.mt</a></div>
		<div id="copyright"><a href="/drittijiet/" class="copyright">&copy; 2023-2024 Aphroconfuso et al</a></div>
		<div id="qrcode"><img src="/img/qr/joe-gatt-kontra-tagħna-għaliex-magħna.png" width="180" height="180" alt="QR code" /></div>
		<div id="url">https://aphroconfuso.mt/joe-gatt-kontra-tagħna-għaliex-magħna/</div>
	</nav>
</footer>

		</div>
		<aside id="scroll-tools" class="monthly-outlined">
			<p><span id="progress"><!-- --></span></p>
		</aside>
	</body>
</html>
